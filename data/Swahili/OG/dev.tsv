	sentence	label
0	 Shughuli ya utiaji saini makubaliano ya mikopo kati ya benki hiyo na vikundi hivyo ilifanyika mwishoni mwa wiki iliyopita katika kijiji cha Igomaa, wilayani Mufundi, mkoani Iringa katika hafla iliyohudhuriwa na Mkuu wa Mkoa wa Iringa, Amina Masenza.Taarifa iliyotolewa na Mkurugenzi wa Mikopo na Biashara wa benki hiyo, Robert Pascal, inaonesha vikundi hivyo vinakuwa vya kwanza kuanza kunufaika na mikopo ya benki hiyo ambayo mpaka sasa inafanya kazi katika mikoa sita ya Iringa, Njombe, Morogoro, Tanga, Pwani na Dar es Salaam.Vikundi hivyo na kiasi cha fedha walichopata ni Idodi Farmers Association chenye wakulima 108 (Sh milioni 119.3), Igomaa Co-operative Society wakulima 130 (Sh milioni 180.4), na Kihorogota Co-operative Society wakulima 85 (Sh milioni 77.4).Vingine ni Kilolo Mali Mbichi Amcosi wakulima 31 (Sh milioni 53.4), Mgololo Co-operative Society wakulima 87 (Sh milioni 132), Mtambula Amcosi wakulima 160 (Sh milioni 69), Mufindi Co-operative Society wakulima 152 (Sh milioni 221) na Usolanga Co-operative Society wakulima 104 (Sh milioni 124.1).Pascal alisema vikundi hivyo vimepata mikopo hiyo baada ya kukidhi vigezo mbalimbali vilivyowekwa na benki hiyo ikiwa ni pamoja na taarifa za akaunti za benki, barua za maombi, usajili wa kikundi, mtiririko wa mapato na matumizi, andiko la biashara, katiba, cheti cha ukomo wa madeni, taarifa za ukaguzi wa fedha na dhamana za mikopo.Mwenyekiti wa Bodi ya TADB, Rosebud Kurwijila alisema tangu bodi ya benki hiyo izinduliwe mwaka 2013, walikuwa katika maandalizi ya kimkakati ya namna ya kuwafikishia mikopo hiyo wakulima.“Leo tumeanza, tumetoa mikopo kwa wakulima nyumbani kwao, yaani benki imewafuata wakulima huko huko walipo mashambani kwao na kuwapa mikopo, ni jambo la kujivunia sana,” alisema.Alisema benki hiyo imeanza kazi na itaendelea kutoa mikopo kwa wakulima wadogo wadogo nchi nzima, hatua kwa hatua ikilenga kuwafikia wakulima wengi kwa kadri itakavyowezekana.Mkurugenzi Mwendeshaji wa TADB, Thomas Samkyi alisema vikundi hivyo ni kati ya vikundi 89 vya wakulima vya mkoani Iringa walivyovipatia elimu ya jinsi ya kunufaika na mikopo hiyo, Oktoba mwaka jana.Alisema mikopo hiyo inayotozwa riba ya asilimia saba hadi nane inatolewa kwa ajli ya kufanikisha shughuli za kilimo kwenye minyororo ya thamani katika mazao ya nafaka (mahindi na mpunga), mifungo (ng’ombe wa nyama na maziwa na ufugaji wa kuku wa kienyeji), uvivi (samaki), mboga, matunda, viungo, maua na mazao yanayosindikwa viwandani.	5
1	Arodia Peter, Dodoma Mbunge wa Geita Vijijini, Joseph Kasheku maarufu Musukuma (CCM), ameitaka Wizara ya Maji, iongozwe na mtu mwenye elimu ya darasa la saba kama yeye kwani maprofesa wameshindwa kazi. Musukuma ameyasema hayo bungeni leo Mei 2,  wakati akichangia mjadala wa wizara hiyo, ambapo aliwataja mawaziri waliowahi kuwa mawaziri wa wizara hiyo ambao ni maprofesa. “Mheshimiwa Spika, tuliwahi kuwa na maprofesa, Mwandosya, Magembe, sasa Mbarawa na Katibu Mkuu Kitila Mkumbo, sasa tujaribu na darasa la saba muone, mimi nitaziba mitaro yote na mtashangaa,” amesema.	4
2	Na MURUGWA THOMAS-TABORA. WARATIBU wa uchaguzi wa mikoa na wasimamizi wa uchaguzi ngazi ya Wilaya na majimbo wameonywa kuacha kufanyakazi kwa mazoea na kutakiwa kuzingatia matakwa ya Katiba, Sheria na Kanuni zinazosimamia zoezi la uchaguzi. Akizungumza wakati wa Mafunzo kwa wasimamizi hao wa uchaguzi 110 toka mikoa na wilaya za mikoa ya Kigoma na Tabora ofisa sheria wa tume ya Taifa ya Uchaguzi, Athuman Kihamia ameonya kwamba watakaokiuka watachukuliwa hatua za kisheria. Kihamia amesema lengo la kutoa mafunzo hayo kwa waratibu na wasimamizi ni kutaka wasimamie Uchaguzi Mkuu unaotarajia kufanyika mwezi Oktoba mwaka huu uwe huru, wa haki na kuaminika. Amewataka wazingatie viapo vyao kwani vinawataka watende majukumu yao kwa mujibu wa sheria na endapo watakiuka watakuwa wametenda kosa la jinai hivyo watachukuliwa hatua kwa mujibu wa sheria za uchaguzi zinavyoelekeza. Kihamia amebainisha kwamba Tume ya Taifa ya Uchaguzi inao wajibu wa kutoa mafunzo yanayolenga taratibu za kuendesha uchaguzi kwa waratibu wa mikoa, wasimamizi wa ngazi zote wakiwemo wa wilaya, majimbo,vituo pamoja na maofisa ugavi. Akifungua mafunzo hayo, Mwakilishi wa Mwenyekiti wa Tume ya Taifa ya Uchaguzi, (NEC) Hassan Mwandobo alisema kuwa mafunzo hayo ya siku tatu yanalenga namna ya kukabiliana na changamoto zinazoweza kujitokeza katika hatua zote za uchaguzi. Mwandobo amewataka washiriki wa mafunzo hayo watambue kuwa wameaminiwa kufanya kazi hiyo, hivyo ni muhimu wakajiamini na kutambua kwamba wanapaswa kuzingatia kanuni za uchaguzi, maadili yake na maelekezo yatakayotolewa na Tume. Amewataka wakati wa utekelezaji wa majukumu yao wavishirikishe vyama vya siasa pamoja na wadau wengine wakiwamo viongozi wa dini. Mafunzo hayo yanafanyika kwenye ukumbi wa mikutano wa ofisi ya mkuu wa mkoa wa Tabora Isike Mwanakiyungi mjini hapa.	1
3	 WANACHAMA wa Yanga wamekubali kufuta kesi Mahakamani ili kuruhusu kuendelea kwa mchakato wa uchaguzi mdogo kufanyika kujaza nafasi zilizowachwa wazi.Uchaguzi huo uliokuwa ufanyike mwishoni mwa wiki iliyopita, ulisimamishwa baada ya baadhi ya wanachama wa klabu hiyo kutoka baadhi ya mikoa kufungua kesi Mahakamani kuzuia usifanyike.Akizungumzia hayo Dar es Salaam Mwenyekiti wa Kamati ya Uchaguzi ya Shirikisho la Soka Tanzania (TFF), Malangwe Mchungahela amesema baada ya kufuatilia walijiridhisha kesi hizo zilijikita kwenye malalamiko makuu matatu huku pia, baadhi yao wakibainika si wanachama hai wa klabu hiyo.Ametaja malalamiko ya wanachama hao ni kutaka kujua uhalali wa wale wenye kadi za zamani za CRDB na Benki ya Posta na ufafanuzi wa kukataliwa majina katika baadhi ya matawi kuingizwa kwenye reja za wanachama.Pia, kuwepo sintofahamu ya Mwenyekiti wa Yanga hivyo kusababisha baadhi ya wanachama wenye sifa za uongozi kuwa na mashaka ya kujitokeza.“Kamati ya Uchaguzi licha ya kuchambua yote hayo imebaini kuwa walalamikaji wote kasoro mmoja sio wanachama hai wa Yanga, nimepeleka ujumbe kwao kuwa uwanachama wao una hitilafu ya kikatiba hivyo, hawakuwa na sifa,”amesema.Alisema Katiba ya Yanga, TFF na Shirikisho la Soka Afrika (Caf) na Duniani (Fifa) haziruhusu wanachama wao kupeleka kesi Mahakamani, huku akisema utaratibu huo hauna tija mbali ya kuiondolea klabu sifa ya kuheshimu taratibu.“Malalamiko yao yote yatatatuliwa kwa taratibu zilizo ndani ya shirikisho, hivyo hawana budi kuondoa kesi hizo Mahakamani mara moja,”alisema na kuongeza kuwa walalamikaji wote wamewaelewa na wamekubali kuondoa kesi hizo.Amesema Kamati ya Uchaguzi itawasiliana na vyombo vingine na kuyafanyia kazi malalamiko hayo ndani ya siku saba kuanzia juzi na baada ya hapo, itatangaza tarehe ya kufanyika kwa uchaguzi huo mdogo.Aliwataka wanachama wa klabu hiyo kutambua kwamba viongozi watakaochaguliwa hawatakuwa na kipindi cha zaidi ya miaka miwili kabla ya mchakato wa Uchaguzi Mkuu kuanza.Kabla ya kusimamishwa kwa uchaguzi huo, tayari baadhi ya wagombea walianza kampeni za kujinadi.Nafasi zinazotakiwa kujazwa ni Mwenyekiti, Makamu Mwenyekiti na wajumbe wanne	2
4	   Na BAKARI KIMWANGA-ZANZIBAR   SERIKALI ya Mapinduzi Zanzibar (SMZ), imesema suala la uwapo wa mabadiliko ndani ya Serikali linalofanywa na Rais Dk. Ali Mohamed Shein, lipo kwa mujibu wa Katiba ya Zanzibar na si shinikizo la mtu kama inavyodaiwa. Kauli hiyo ya Serikali imekuja baada ya kuibuka kwa madai kwamba ujumbe wa Sultani Qaboos bin Said wa Omani aliyetuma meli yake ya kifahari iliyobeba ujumbe wa amani kwa nchi za Afrika Mashariki, uliibana Serikali ya Dk. Shein kuhusu hali ya kisiasa.   Akizungumza na waandishi wa habari mjini Unguja jana, Waziri wa Nchi, Ofisi ya Rais na Mwenyekiti wa Baraza la Mapinduzi wa SMZ, Issa Haji Gavu, alisema si kweli kwamba Dk. Shein alibanwa na ujumbe huo kuhusiana na hali ya kisiasa Zanzibar tangu ulipofanyika Uchaguzi Mkuu wa mwaka juzi na ule wa marudio uliofanyika Machi, mwaka jana.   Gavu alisema ujumbe wa Sultan Qaboos ulikuwa na lengo maalumu la kuimarisha ushirikiano na si masuala ya kisiasa Zanzibar.   “Ninapenda kujibu suala hili kuwa katika ujumbe ule hakuna sehemu yoyote si rais au kiongozi mwingine wa Serikali aliyeulizwa kuhusu masuala ya ndani ya Zanzibar, Dk. Shein hajabanwa kama wanavyovumisha wanasiasa wengine.   “Unapomalizika uchaguzi, kazi ya Serikali yoyote iliyopewa ridhaa huwa ni kuwahudumia wananchi kwa ajili ya maendeleo na wale waliokosa ni kazi yao hubaki kusema, hivyo nasi kama Serikali hatuwezi kuwaziba midomo.   “Sasa eti wanavumisha Rais Dk. Shein amebanwa na ujumbe wa Sultani, hili si kweli jamani ni uvumi uliokuwa kabla na utaendelea kuwepo,” alisema.   Alipoulizwa kuhusu mabadiliko ya Dk. Shein kwa makatibu wakuu wa wizara mbalimbali aliyofanya hivi karibuni kuwa ni moja ya mkakati wa kurudi kwa Serikali ya Umoja wa Kitaifa kama inavyodaiwa na CUF, Gavu, alisema suala la mabadiliko lipo kwa mujibu wa sheria na hakuna mtu yeyote mwenye mamlaka ya kumpangia rais pindi anapotimiza majukumu yake kwa mujibu wa Katiba ya nchi.   “Ninataka kuwaambia hao wanaopita na kusema kuwa mabadiliko haya kuna Serikali ya Umoja, hakuna jambo kama hilo, wananchi walishaamua na sasa Serikali inafanya kazi. Na wale ambao kila siku kazi yao ni kusema tu wasome Katiba ya Zanzibar ya mwaka 1984 wajue majukumu ya Rais wa Zanzibar na si kuendelea na uvumi wa mitaani,” alisema.   Kuhusu mafanikio yaliyopatikana kutokana na ujumbe wa Sultani Qaboos, alisema Zanzibar imefanikiwa katika uwekezaji, utalii na ajira kwa vijana zitakuzwa.   “Oman na Zanzibar zina udugu wa kidamu kutokana na asili yake, sasa Zanzibar itanufaika, Serikali ya Oman imekubali kuwekeza kwenye ujenzi wa kiwanda cha samaki na matunda na si hilo tu pia kwa sekta ya utalii napo tumejadiliana namna watalii kutoka Oman watakavyokuja hapa nchini ikiwamo kuongeza safari za ndege,” alisema.   Kwa upande wake, Mshauri wa Rais wa Zanzibar Ushirikiano wa Kimataifa, Fedha na Uchumi, Balozi Mohamed Ramia, alisema Zanzibar imefanikiwa kukuza uhusiano na nchi mbalimbali ikiwemo Oman na kwa sasa kuna mafanikio mengi.   “Kuna watu wanasema kwanini Dk. Shein hafanyi ziara nje ya nchi, ninataka kusema hapa tupo vizuri sana katika masuala ya diplomasia, kwa mwaka huu peke yake amepokea ujumbe kutoka kwa mabalozi mbalimbali ambao nchi zao zinataka ushirikiano na Zanzibar,” alisema.	1
5	 Na GRACE SHITUNDU – DAR ES SALAAM MBUNGE wa Chalinze Ridhiwani Kikwete ambaye pia ni mtoto wa Rais Mstaafu, Jakaya Kikwete amewataka watu hasa wa kwenye mitandao ya kijamii wanaompelekea  malalamiko baba yake, kumuacha apumzike katika kipindi chake hiki alichostaafu. Kauli hiyo ya Ridhiwani ilikuja baada ya kutuma picha ya katika ukurasa wake wa mtandao wa kijamii wa Instagram inayoonyesha nyumbani kwa Mzee Kikwete huko Msoga. Katika picha hiyo Ridhiwani ambaye ni mtoto wa kwanza wa Rais mstaafu Kikwete aliambatanisha na maneno machache; “Nyumbani Msoga #MsogaUlaya #BarakaYa Mvua”. Baada ya andiko lake hilo baadhi ya wanaomfuatilia katika ukurasa wake huo wa Instagram walimwambia amsalimie Rais Mstaafu na kudai kwamba wamemkumbuka. Mmoja kati ya wafuasi hao aliyetambulika kwa jina la Robinson Bumela naye aliandika; “Msalimie Mzee mwambie sekta binafsi imekufa”. Kutokana na kauli hiyo Ridhiwani uzalendo ulionekana kumshinda na kumjibu moja kwa moja; “Muacheni apumzike”. Katika siku za karibuni imeonekana baadhi ya watu wakitumia kivuli cha hotuba na kauli za Kikwete kutoa maoni waliyonayo. Hali hiyo ilijitokeza wiki mbili zilizopita baada ya Rais huyo Mstaafu Kikwete kutoa hotuba yake  katika kongamano la Kumbukizi ya Miaka 20 tangu kifo cha Baba wa Taifa Mwalimu Julius Nyerere na kuibua neno ‘Kujimwambafai’ akiwa na maana ya kujikweza.  Neno hilo lilizua mjadala huku kila mmoja akilitumia neno hilo kwa namna yake kwa jinsi walivyolitafsiri.  Kutokana na mijadala iliyokuwa ikiendelea Katibu wa Rais Mstaafu alitoa taarifa ilionyesha kusikitishwa na upotoshaji wa baadhi ya watu kuhusiana na hotuba hiyo. Katika taarifa hiyo Kikwete aliwataka watu kuwa na ujasiri wa kutoa  maoni yao na kuacha tabia ya kujificha katika kivuli cha hotuba zake. Alieleza kusikitishwa na upotoshwa unaofanywa na baadhi ya watu kuhusu hotuba yake kwani katika hotuba yake hiyo alieleeza alivyokuwa anamfahamu Mwalimu Nyerere kulingana na mada iliyokuwa katika kongamano hilo na si vingivevyo. Taarifa hiyo ilieleza kuwa cha kushangaza wamejitokeza watu wanaopotosha ukweli kuhusu maneno aliyosema Rais Mstaafu , kwamba wapo wanaojaribu kumuwekea maneno kinywani mwake ambayo hakuyasema hususani waliodai kuwa alikuwa anawasema baadhi ya viongozi waliopo sasa. Taarifa hiyo ilieleza kuwa  kamwe Rais huyo mstaafu hakuzungumzia mtu mwingine yoyote zaidi ya Mwalimu Nyerere. Katika hotuba yake ya Oktoba 8 Rais Mstaafu Kikwete alisema Mwalimu alikuwa anaheshimu utu wa mtu na alikuwa hajikwezi kwa kuwa ni kiongozi mkubwa bali alikuwa ni ‘humble man, simple’. Alisema kwa namna alivyokuwa anaishi na watu, mtu akikaa naye hapati hofu ya kwamba amekaa na Rais. Alisema kwamba alifanya hivyo kwa sababu ya kusisitiza utu, hivyo mtu hata akiwa ana dhamana ya uongozi haifanyi kuwa ni mtu zaidi  ya raia mwingine au una haki zaidi ya mwingine. Alisema mambo hayo yaliyoyafanya Mwalimu Nyerere ni vyema viongozi wakayatambua kuwa kujishusha hakuwezi kumfanya asiwe kiongozi na kujimwambafai (kujikweza) hakukufanyi kuwa kiongozi zaidi. Kikwete katika hotuba yake hiyo aliongea mambo mengi ya Mwalimu Nyerere ambayo alisema baadhi ya mambo yameshakuwa tunu za taifa Mambo mengine aliyosisitiza Kikwete ni amani na umoja ambao alisema Mwalimu Nyerere aliujenga. Alisema pamoja na kuwa na itikadi tofauti ya vyama vya siasa, dini tofauti na makabaila zaidi ya 120 lakini Mwalimu aliwaweka watanzania pamoja tunu ambayo inapaswa kutunzwa .	1
6	 WAZIRI wa Habari, Utamaduni, Sanaa na Michezo, Dk Harrison Mwakyembe amezindua kitabu kipya kinachoitwa, ‘Heko Rais Magufuli Hapa Kazi Tu’ kinachosifi a uthubutu wake katika kutetea wananchi wanyonge ndani ya kipindi cha miaka mitatu akiwa madarakani.Akizungumza baada ya kuzindua kitabu hicho, Dk Mwakyembe alimpongeza mtunzi wake, Nkwazi Mhango kwa kuandika katibu hicho chenye maudhui yenye mtindo wa mashairi au tenzi.Waziri Mwakyembe alimpongeza Mtanzania huyo anayeishi na kufanya kazi nchini Canada kwa kuamua kuandika mazuri yanayofanywa na serikali, kitendo ambacho kimekuwa hakifanywi na Watanzania wengi.Waziri Mwakyembe pia aliwapongeza wachapishaji wa kitabu hicho Kampuni ya Tanzania Educational Publishers Ltd, chini ya Mkurugenzi Mkuu, Pius Ngeze kwa kutoa kipaumbele kuchapa kitabu hicho.Kutokana na ubora wa kitabu hicho kilichoandikwa kwa Kiingereza na Kiswahili, Waziri Mwakyembe aliahidi kununua nakala kwa ajili ya Rais mlengwa, John Magufuli, Makamu wa Rais, Samia Suluhu Hassan na Waziri Mkuu, Kassim Majaliwa.Alisema kitabu hicho pamoja na mambo mengine kinazungumzia uthubutu wa Rais Magufuli ambao ulifanywa na Rais wa Awamu ya Kwanza, Mwalimu Julius Nyerere. Akizungumza katika tukio hilo, Mkurugenzi Mtendaji wa Kampuni iliyochapa kitabu hicho ya Tanzania Educational Publishers Ltd, Ngeze alisema kitabu hicho kilichoandikwa Dibaji na Spika wa Bunge mstaafu, Pius Msekwa kinaonesha uthubutu wa rais katika kuleta maendeleo nchini.Msekwa katika dibaji yake anasema kitabu hicho ni mtindo wa barua ya wasomaji kwa Watanzania wote na kimefikisha maudhui kwa mtindo wa burudani na hivyo yanakijikita katika kutoa ushauri kwa rais.Ngeze alisema mtunzi wa kitabu amemsifia Rais Magufuli kwa udhubutu wake na anatambua mchango wake na kuheshimu ubunifu na hasa kujitoa mhanga kimatendo katika kutetea wanyonge, kulinda raslimali za nchi, kuleta umoja wa kitaifa, amani, haki, uhuru na maendeleo.“Kitabu hiki pamoja na mambo mengine, kimeanza kusambazwa katika maduka ya vitabu tangu Novemba mosi, mwaka huu kabla ya Rais Magufuli kutimiza miaka mitatu madarakani tangu aapishwe Novemba 5, 2015,” alisema Ngeze.	1
7	Christina Gauluhanga, Dodoma JAMII imetakiwa kuhakikisha inatumia vyakula na matunda yanayozalishwa kwa kilimo hai ili kuepuka magonjwa yatokanayo na matumizi ya kemikali na viuatilifu. Hayo yalielezwa jana jijini Dodoma katika mkutano wa kitaifa wa kilimo hai ulioandaliwa na Shirika la Kuendeleza Kilimo Hai (Toam), Shirika la Kimataifa la Chakula Duniani (Fao), Ubalozi wa Ufaransa na wadau wengine. Akizungumza katika mkutano huo, mtaalamu wa lishe na chakula, Dk. Jacques Berger alisema wakulima kuendelea kutumia kilimo cha kisasa na kuacha cha asili watachangia kwa kiasi kikubwa kuathiri afya ya jamii. “Kuendelea kutumia kemikali katika kuzalisha mazao ni kuzidi kuongeza idadi ya magonjwa katika jamii ambayo Serikali inazidi kubeba mzigo kwa ajili ya matibabu,” alisema Dk. Berger. Alisema matumizi ya baadhi ya vyakula na matunda yenye kemikali yanaonyesha kuongeza idadi ya magonjwa ya uvimbe tumboni na kansa. Dk. Berger alisema upatikanaji wa vyakula vya lishe na visivyo na kemikali utachangia kuleta taifa na jamii yenye afya. Alisema wakati sasa umefika wa wakulima, Serikali na wadau mbalimbali kutumia fursa walizonazo kusambaza  na kuuza vyakula vinavyozalishwa kwa kilimo hai. “Shirika la Afya Duniani (WHO), linasema Tanzania ni miongoni mwa nchi ambazo baadhi ya mazao yake yana vimelea vya sumu inayosababishwa na wakulima kuweka mbolea au mbegu zenye kemikali. “Upo umuhimu wa kuzingatia vyakula lishe ili kuepuka utapiamlo kwa kuwa kilimo na chakula ndio chanzo cha ugonjwa huo,” alisema Dk. Berger. Alisema pia kuna changamoto ya tafiti ambazo nyingi bado hazijaweka bayana tofauti ya chakula cha kilimo hai na kile kinachotumia kemikali. Dk. Berger alisema kemikali zina madhara katika udongo, mazingira na kiafya pia, hivyo ni vema jamii ikaepuka na kuendeleza kilimo hai pamoja na kulima mazao mseto.	1
8	 ZAIDI ya wanafunzi 3,000 wenye ulemavu wa aina mbalimbali wanaopaswa kuwa shule kwa wakati huu, hawako shuleni kutokana na uchache wa shule maalumu ambazo zingeweza kuwachukua wanafunzi hao.Ofisa Elimu katika Sekretarieti ya Mkoa Kigoma, Juma Kaponda alisema hayo mbele ya Naibu Waziri wa Elimu, Sayansi na Teknolojia, William ole Nasha wakati wa hafla ya Shirika la Msalaba Mwekundu Tanzania ya kukabidhi bweni lenye uwezo wa kuchukua wanafunzi 60 katika shule ya msingi maalumu ya Bitale wilaya ya Kigoma. Bweni hilo lilikabidhiwa ikiwa ni sehemu ya maadhimisho ya miaka 156 ya kuanzishwa kwa Shirika la Msalaba Mwekundu Duniani.Kaponda alisema katika utafiti wao waliofanya mwaka huu, inaonesha wanafunzi hao wako mtaani kutokana na kukosa nafasi kwani walihitaji shule maalumu kutokana na hali zao zilivyo. Kutokana na hilo, alisema wameanza jitihada kuwasilisha jambo hilo katika mamlaka mbalimbali ili kuona namna ya kusaidia kukabiliana na changamoto hiyo ili kuwaokoa wanafunzi hao waweze kupata elimu, kwani kupata kwao elimu kunawasaidia kupunguza maumivu wanayohisi kuwa nayo kutokana na ulemavu walionao.Kwa sasa mkoa wa Kigoma unazo shule nne za wanafunzi maalumu ambazo ziko chini ya Wizara ya Elimu na ambazo Taasisi ya elimu Tanzania (TEA) imejenga mabweni kwa ajili ya wanafunzi wenye mahitaji maalumu kusoma na kuishi hapo hapo shuleni. Akizungumza wakati akipokea bweni hilo kwa niaba ya serikali, Naibu Waziri huyo alisema serikali imedhamiria kutenga bajeti kwa ajili ya ujenzi wa shule maalumu katika maeneo mengi nchini ili kuhakikisha kundi kubwa la wanafunzi hao wanapata elimu.Olenasha alisema kwa kuanzia tayari wamefanya ukarabati na maboresho makubwa katika chuo cha Ualimu Patandi mkoani Arusha kuwezesha kuchukua wanafunzi 600 wa ualimu maalum, ili kukabiliana na changamoto kubwa ya walimu wa elimu maalum nchini.Naibu Waziri huyo aliahidi serikali kujenga bweni lingine la kulala wanafunzi katika shule msingi ya msingi Maalu Bitale na madarasa matatu kwa ajili ya shule hiyo, ili kuongeza idadi ya wanafunzi watakaosoma kwenye shule hiyo. Awali, Rais wa Shirika la Msalaba Mwekundu nchini, Mwadini Jecha alisema kuwa shirika hilo limekabidhi bweni hilo lenye uwezo wa kuchukua wanafunzi 60 lenye thamani ya Sh milioni 82, ambalo limejengwa kwa michango ya watumishi wa shirika hilo, wafanyakazi wa kujitolea na wadau mbalimbali ikiwa ni sehemu ya michango ambayo shirika hilo linatoa.	1
9	"  Makumbusho ya Taifa imeandaa Tamasha la Utamaduni wa Mtanzania litakalogharimu takriban milioni 157, kuanzia tarehe 25 hadi 28 mwezi huu katika kijiji cha Makumbusho, jijini Dar es Salaam.Tamasha hilo ni maalum kwa jamii ya watu wa mkoa wa Lindi ambapo makabila yote ya mkoa huo yatahusika na maonyesho ya vifaa vya asili vinavyoonyesha mila, desturi na utamaduni wake, amesema Kaimu Mkurugenzi wa Kijiji Cha Makumbusho, Agnesi Robert.""Ni kwamba kila mwaka tunakua na tamasha ambapo tunachagua mkoa wa kuonyesha utamaduni wao...Zamu hii niya jamii ya Lindi kama mnavyoona tayari maandalizi yefanyika kuanzia ujenzi wa nyumba za jamii hiyo,chakula, vinywaji vya kienyeji,ngoma pamoja na michezo mbalimbali,"" amesema na kuongeza kwamba:-Sambamba na jamii ya mkoa wa Lindi, wadau na taasis mbalimbali kama vile utalii wamealikwa kueleza washiriki vivutio vya utalii vinavyopatikana mkoani humo,ikiwemo hifadhi ya wanyama ya Selous.Mkuu wa Mkoa wa Lindi, Godfrey Zambia amesema washiriki watapata pia nafasi ya kujua fursa za uwekezaji zinazopatikana mkoani humo, ikiwemo hatua mbalimbali zilizofikiwa katika ufufuaji wa viwanda vikubwa vya korosho, vyenye uwezo wa kubangua zaidi ya tani 15 kwa mwaka."	1
10	 KOCHA wa timu ya taifa ya Zanzibar, Zanzibar Heroes, Hemed Morocco amesema kuwa anakiamini kikosi chake kwa namna alivyokiona katika kuelekea kwenye michuano ya Cecafa Chalenji inayotarajia kuanza rasmi kesho Jumamosi.Michuano hiyo safari hii inafanyika mjini Kampala nchini Uganda huku bingwa mtetezi ikiwa ni Kenya iliyotwaa kombe hilo mwaka 2017 kwa kuifunga Zanzibar katika fainali iliyoisha kwa sare 2-2 kabla ya kuibuka kidedea kwa penalti 3-2.Morocco ameeleza kuwa kikosi chake ni kipana mno na kilikuwa na changamoto kubwa katika uteuzi wa wachezaji watakaoenda kuiwakilisha Zanzibar katika michuano hiyo. Pamoja na hayo, kocha huyo ameeleza kuwa kamili katika kila idara isipokuwa amekuwa na upungufu ambao ni wa muda mrefu katika nafasi ya beki wa kulia ingawa safari hii imeleta ahueni kutokana na kuwa na machaguo mengi katika nafasi hiyo.“Changamoto ya kutaja kikosi ilikuwa kubwa, kikosi ni kizuri kila mmoja anajitoa isipokuwa katika nafasi ya beki wa kulia tangu mwaka 2017 imekuwa ikisumbua japokuwa safari hii nilikuwa na machanguo matatu kabla ya kuwachukua wawili ambao kulingana na mfumo, wote walikuwa wanaonesha uwezo mkubwa.	2
11	Nora Damian -Dar es salaam  BAJETI Kuu ya Serikali kwa mwaka wa fedha 2020/21 inatarajiwa kusomwa leo bungeni jijini Dodoma, huku ikitazamiwa kutoa mwanga wa kuongeza au kupunguza makali ya maisha. Bajeti hiyo ya tano ya Serikali ya Awamu ya tano, itajadiliwa kwa siku tatu kisha wabunge watahitimisha kwa kuipitisha kwa kupigia kura za ndio za wazi. Ratiba ya Bunge inaonyesha kabla ya kusomwa kwa Bajeti Kuu ya Serikali, Waziri wa Fedha na Mipango, Dk. Philip Mpango ataanza kusoma taarifa ya hali ya uchumi. Mwaka 2019/20 Bajeti Kuu ya Serikali ilikuwa Sh trilioni 33.1 na kwa mwaka huu kiwango hicho kitaongezeka kutokana na maoteo yaliyotolewa na Wizara ya Fedha na Mipango. Makadirio ya awali ya bajeti ya 2020/21 yaliyowasilishwa bungeni na Dk. Mpango yalikuwa Sh trilioni 34.88.  Bajeti hiyo ambayo ni ya mwisho katika kipindi cha kwanza cha uongozi wa Rais Dk. John Magufuli, inatazamiwa kuleta matumaini mapya kwa wananchi kuhusu namna ya kujikwamua kiuchumi, hasa kutokana na janga la Covid–19 lililoikumba nchi kwa miezi kadhaa sasa. Ugonjwa wa corona umeathiri sekta mbalimbali ambazo kwa kiasi kikubwa zina mchango mkubwa katika kuchangia pato la taifa na ukuaji wa uchumi. Mathalani katika sekta ya utalii, Waziri wa Maliasili na Utalii, Dk. Hamisi Kigwangalla alikaririwa akisema janga hilo limeathiri kwa kiwango kikubwa sekta hiyo na hivyo kuathiri uchumi wa nchi pia. Hata hivyo, alisema wameweka mwongozo ambao unaelekeza hatua muhimu za kufanya ili kujikinga na maambukizi ya virusi vya corona na kuwataka watalii na wananchi wanaohudumia watalii kuufuata ili kujilinda.  Itakumbukwa pia Benki Kuu ya Tanzania (BoT) ililazimika kutoa nafuu ya viwango vya riba kama jitihada mojawapo katika kukabili athari za corona. BoT ilitangaza kushusha viwango vya riba inayotozwa kwa benki kukopa BoT kutoka asilimia 7 hadi 5 na kushusha kiwango cha chini cha kisheria cha sehemu ya amana kinachotakiwa kuwekwa Benki Kuu kutoka asilimia 7 hadi 6. Wadau mbalimbali wa masuala ya uchumi wanatarajia kuwa Bajeti Kuu ya Serikali itatoa mwanga, hasa kutokana na madhara yaliyotokana na corona na namna bora ya kusaidia sekta zilizoyumba ili ziweze kuinuka na kuendelea kuchangia uchumi wa nchi. Mkurugenzi Mtendaji wa Shirika la Equality for Growth (EfG), Jane Magigita, alishauri nguvu kubwa katika bajeti hiyo ielekezwe zaidi katika sekta isiyo rasmi ambayo imeathiriwa kwa kiasi kikubwa na corona. “Sekta isiyo rasmi huko ndiko kwenye watu wengi, kuna wajasiriamali, wafanyabiashara, mama lishe, wakulima na wengine wengi, kwa hiyo mnyororo ni mkubwa na wengi wameumizwa na janga hili. “Nashauri bajeti ijikite kuangalia zile sekta ambazo zimeyumba ili ziweze kuinuka na kuendelea kuchangia uchumi wetu,” alisema Jane.	1
12	 Na LEONARD MANG’OHA -DAR ES SALAAM MWILI wa mwanahabari mkongwe aliyewahi kuwa Mkuu wa Wilaya ya Handeni, Muhingo Rweyemamu (59), umeagwa na kuzikwa jijini Dar es Salaam. Mazishi ya Muhingo aliyefariki Septemba 2, mwaka huu yalifanyika jana katika makaburi ya Kinondoni na kuhudhuriwa na viongozi mbalimbali akiwamo Waziri wa Habari, Utamaduni, Sanaa na Michezo, Dk. Harrison Mwakyembe. Wengine ni Katibu Mkuu Ofisi ya Makamu wa Rais, Dk. Faustine Kamuzola, Mkuu wa Mkoa wa Dar es Salaam, Paul Makonda, wakuu mbalimbali wa wilaya akiwamo wa Mkuu wa Wilaya ya Handeni aliyopata kuitumikia Muhingo, wawakilishi wa vyama vya siasa, maofisa wa serikali na waandishi wa habari. Akizungumza wakati wa kuaga mwili wa marehemu Dk. Mwakyembe alisema Muhingo ni miongoni mwa vijana waliokuwa wamekomaa katika taaluma ya uandishi wa habari. “Katika taaluma hii Muhingo ni mwalimu wa walimu ameondoka, nilimfahamu kwa muda mrefu wakati anakuja kijijini kwetu kumtembelea kaka yake. “Nakumbuka Juni nami nikiwa nauguza pale Aga Khan nilikutana na mke wake akaniambia ndugu yako naye yuko wodini amelazwa nikapata nafasi ya kukaa naye akanieleza mambo mengi nami nikamtia moyo” alisema Dk. Mwakyembe. Alisema serikali imeguswa na kifo cha mwandishi huyo aliyewahi kuwa Mhariri Mtendaji wa Kampuni ya New Habari (2006) Ltd inayomilikia magazeti ya Mtanzania, Rai, Bingwa na Dimba. Rafiki wa marehemu na Mhariri Mtendaji Mkuu wa kampuni hiyo, Absalom Kibanda, alisema kuwa kifo cha Muhingo ni sawa na kupoteza tanuru la fikira, mwalimu na kaka kwa waandishi wa habari na tasinia kwa ujumla. “Kwa umuhimu wa Muhingo katika kipindi hiki naweza kusema tumepoteza mtu ambae huenda umuhimu wake haukufahamika mapema. “Japo tulitofautiana katika hoja kadhaa za kimsingi lakini tulisaidiana kwa mambo mengi. Ndiye aliyenikutanisha na viongozi mbalimbali wa kisiasa, kwa kuwa alikuwa akipenda moja ya kitabu chenye kichwa ‘Mwalimu Nyerere hawezi kufa’ nami pia naamini Muhingo hawezi kufa. “Nimeishi na Muhingo ndani na nje ya vyumba vya habari, na ninapozungumza hapa namwona Salva Rweyemamu wao ndiyo walionipokea na kunifundisha mambo mengi yaliyonijenga kitaaluma” alisema Kibanda. Mbali na kufanya kazi pamoja na marehemu Kibanda alisema walikuwa marafiki na walishirikiana katika masuala mbalimbali ya kifamilia ikiwamo kusimamia masuala ya ndoa ya marehemu. Akiongoza misa takatifu ya kuagwa kwa mwili wa marehemu iliyofanyika katika Kanisa la kiinjili kilutheri Tanzania, Usharika wa Mbezi Luis, Mchungaji Godlisten Nkya, aliwataka kutumia kifo cha Muhingo kujitafakari namna ambavyo wanaishi duniani. “Ungelimwambia Muhingo leo hatokuwapo duniani katika umri huu nani angekuelewa lakini ukweli ndiyo huo” alisema Mchungaji Nkya. Kwa upande wake Naibu Katibu Mkuu wa Chama cha Demokrasia na Maendeleo (Chadema), Salum Mwalimu, alitumia nafasi hiyo kuwataka waandishi wa habari wanaoteuliwa kushika nafasi mbalimbali pamoja na viongozi wa serikali na taasisi mbalimbali kukumbuka walikotoka na kuthamini mchango wa taaluma ya habari. “Tuko hapa viongozi wa vyama na kada mbalimbali kila mmoja akumbike alikotoka bila waandishi wa habari hakuna ambaye angemfahamu mwalimu” alisema Mwalimu. “Mwenyekiti wetu Mbowe na Katibu Mkuu wa chama Vicent Mashiji wamepokea kwa masikitiko makubwa kifo cha Muhingo. Alikuwa kaka, mwalimu hata kwetu ambao hatukufanya naye kazi alikiwa mtu muhimu kwetu kama chama cha siasa. “Ametutoka wakati usio sahihi, mwandishi aina ya Muhingo alihitajika kuwapo ili kutuvusha kipindi hiki kigumu kwa tasnia ya habari” alisema. Akizungumza kwa niaba ya Katibu Mkuu wa Chama cha Mapinduzi (CCM), Kanali Mstaafu, Ngemela Lubinga, alisema chama chake kinatoa heshima ya pekee kwa marehemu Muhingo kwani alikuwa mtu muhimu aliyewasaidia. Kanali Lubinga alitumia nafasi hiuo kuwaasa waandishi wa habari kuanzisha mfuko maalumu utakaowasaidia watoto wao pale wanapokuwa wamefikwa na mauti, kauli iliyoungwa mkono na Mkuu wa Mkoa wa Dar es Salaam, Paul Makonda.	1
13	 CHAMA cha Demokrasia na Maendeleo (Chadema) kimeahidi kuandaa Ilani bora ya Uchaguzi 2020-2025, itakayotoa kipaumbele na kuwanusuru wakulima, hasa wadogo na watanzania wote kutoka katika lindi la umasikini.Akizungumza na waandishi wa habari juzi mjini Iringa, Mwenyekiti wa Chadema wa Kanda ya Nyasa inayojumuisha mikoa ya Iringa, Mbeya, Songwe, Njombe na Rukwa, Mchungaji Peter Msigwa alisema chama chao kinakusudia kufanya mageuzi makubwa ya kilimo, endapo kitachaguliwa kuongoza serikali.“Tunakusudia kuongoza serikali itakayofanya mageuzi makubwa katika sekta ya kilimo kwa kuchochea na kufungua fursa kubwa za masoko ya ndani na nje ya nchi ya mazao ya kilimo na mifugo,” alisema.Mchungaji Msigwa ambaye pia ni Mbunge wa Jimbo la Iringa Mjini, alisema kwa kupitia Ilani hiyo wanakusudia kuongoza serikali (endapo watachaguliwa), itakayoimarisha taasisi za kifedha na kuzijengea mazingira mazuri ya kuelekeza uwekezaji wa fedha kwenye kilimo.“Tutatengeneza mazingira mazuri sawa na ambavyo mikopo na mitaji mikubwa imekuwa ikielekezwa kwenye biashara na sekta nyingine ili sekta hii ya kilimo iliyoajiri watanzania wengi iwe na tija,” alisema.Alisema Chadema inakusudia kurasimisha mashamba na mali za wakulima ili kuwawezesha wakulima wakubwa na wadogo, waweze kukopesheka na kupata mitaji kwa haraka na kwa urahisi ili waweze kutanua wigo na kuongeza uzalishaji wa mazao ya chakula na biashara.Mchungaji Msigwa alisema serikali yao itatenga na kuidhinisha bajeti kubwa kwa ajili ya kugharamia sekta ya kilimo, kwa kutenga fedha nyingi kwa ajili ya mbolea na pembejeo zote za kilimo ili zimfikie mkulima kwa wakati na kwa unafuu mkubwa. Kuhusu vyama vya ushirika na umuhimu wake kwa sekta hiyo, Msigwa alisema wataimarisha vyama vya ushirika vilivyokufa kwa kuviwezesha kuwa msaada wa kweli kwa wakulima wa kawaida.“Lakini pia tutaimarisha viwanda vngi vya kuchakata mazao ya kilimo, mifugo na uvuvi vijijini ili kuongeza thamani ya mazao hayo na hatimaye kumuongezea mkulima kipato kitakachomkwamua kutoka kwenye umasikini,” alisema.Akizungumzia miundombinu ya barabara zinazolalamikiwa na wakulima kuwa kero katika shughuli zao za kilimo na biashara ya mazao yao, alisema watajenga na kuboresha miundombinu ya barabara za vijijini.Alisema hatua hiyo itawawezesha wakulima kupata pembejeo kwa urahisi na kusafirisha mazao yao moja kwa moja kutoka vijijini mwao hadi kwenye masoko ya mazao yaliyopo katika miji mikubwa nchini. Msigwa alizitaja sekta zingine zitakazopewa kipaumbele na chama chao kuwa ni afya, maji na elimu.	1
14	 ALIYEKUWA Mkurugenzi wa Kampuni ya Mabasi Yaendayo Haraka Dar es Salaam (UDARTPLC), Florencia Mashauri amefi kishwa katika Mahakama ya Hakimu Mkazi Kisutu, akikabiliwa na mashitaka sita ikiwemo kuuza mafuta bila kibali na kusababisha hasara ya Sh bilioni 2.4.Florencia ni mke wa Mkurugenzi wa Mradi wa Mabasi yaendayo Haraka Dar es Salaam (UDART), Robert Kisena.Florencia ambaye pia ni Mkurugenzi wa Kampuni ya Mafuta na Gesi ya Zenon, ni mkazi wa Mtaa wa Isevya Upanga na alifikishwa mahakamani hapo jana na kusomewa mashitaka mbele ya Hakimu Mkazi, Augustino Rwizile.Wakili wa Serikali, Ester Martin akisaidiana na Fatuma Waziri, alidai Januari Mosi, 2011 na Mei 31, 2018 maeneo tofauti ya Jiji la Dar es Salaam, Florencia akiwa na watu ambao hawapo mahakamani, waliratibu genge la uhalifu.Martin alidai katika mashitaka ya pili kuwa Januari Mosi, 2015 na Desemba 31, 2017 maeneo ya Jangwani wilayani Ilala akiwa Mkurugenzi wa Zenon Oil & Gas Limited, alijenga Kituo cha Mafuta ya Petroli kilichopo yadi ya Kituo cha Mabasi ya Mwendokasi bila kuwa na kibali kutoka Mamlaka ya Udhibiti wa Huduma za Nishati na Maji (EWURA).Pia alidai mshitakiwa huyo anayejulikana pia kwa jina la Florencia Membe, Januari Mosi, 2015 na Desemba 31, 2017 maeneo ya Jangwani, akiwa Mkurugenzi wa kampuni hiyo, alianzisha biashara ya kuuza mafuta katika eneo lisiloruhusiwa.Katika mashitaka ya nne, inadaiwa Mei 25, 2015 na Desemba 31, 2016 maeneo ya Dar es Salaam, akiwa Mkurugenzi wa Kampuni ya Mabasi Yaendayo Haraka Dar es Salaam (UDA-PLC), aliiba mafuta ya Sh 1,216,145,375.10 mali ya UDA.Inadaiwa Mei 25, 2015 na Desemba 31, 2016 maeneo ya Jiji la Dar es Salaam, kwa lengo la kuhalalisha au kuficha uhalisi alibadili mafuta ya Sh 1,216,145,375.10 kwa kuyauza wakati akijua kwamba mafuta hayo ni zao la uhalifu.Wakili Waziri, alidai kuwa Mei 25, 2015 na Desemba 31, 2016, mshitakiwa alimiliki Sh bilioni 1.2 kwa kujua kwamba fedha hizo ni zao la kosa la wizi.Katika mashitaka ya kuisababishia serikali hasara inadaiwa kuwa kati ya tarehe hizo, Florencia aliisababishia UDART hasara ya Sh 2,414,326,260.Hakimu Rwizile alimtaka mshitakiwa kutokujibu chochote kwa sababu makosa ya uhujumu uchumi mahakama hiyo haina mamlaka ya kuyasikiliza na kwamba ataruhusiwa kujibu pindi watakapopata mamlaka hayo.Hata hivyo, Wakili Martin alidai kuwa upelelezi wa kesi hiyo unaendelea na hivyo aliomba tarehe nyingine kwa ajili ya kutajwa.Hakimu Rwizile pia alisema mshitakiwa atakuwa rumande kwa sababu mashitaka hayo hayana dhamana na kuahirisha kesi hiyo hadi Aprili 23, mwaka huu kwa ajili ya kutajwa.	1
15	 YANGA imekubali kipigo cha pili mfufulizo baada ya kufungwa na Azam FC katika mchezo wa Ligi Kuu Tanzania Bara uliochezwa Uwanja wa Taifa, Dar es Salaam jana.Bao pekee katika mchezo huo lilifungwa dakika ya 26 baada ya kipa wa Yanga, Farouk Shikhalo kupangua kona iliyopigwa na Bruce Kangwa na mpira kuanguka miguuni mwa Ally Mtoni ‘Sonso’ na kujifunga.Mchezo huo ambao ulikuwa ulichezwa mvua ikinyesha ulishuhudia dakika ya 76 Yanga wakipata pengo baada ya beki wao Ally Mtoni kuonyeshwa kadi nyekundu baada ya kumchezea rafu ya makusudi beki wa Azam FC, Nickolas Wadada.Azam FC ni kama wamelipa kisasi kwani msimu uliopita walikubali kichapo cha mabao 2-1, mchezo uliochezwa Uwanja wa Azam Complex na kufungwa tena 1-0 katika mchezo wa marudiano kwenye Uwanja wa Uhuru.Huu ni mchezo wa pili mfululizo Yanga kufungwa baada ya kufungwa na Kagera Sugar kwa mabao 3-0 nyumbani Uwanja wa Uhuru, wakati Azam FC waliifunga Lipuli kwa mabao 2-0 mchezo uliochezwa katika Uwanja wa Taifa.Kipigo hicho kinaifanya Yanga kuzidi kuwa mbali na Simba, ambayo mchezo uliopita ilishinda kwa mabao 2-1 dhidi ya Mbao FC kwenye Uwanja wa CCM Kirumba jijini Mwanza ambapo pia leo inacheza katika uwanja huo dhidi ya Alliance FC.Kwa matokeo hayo sasa Yanga imebaki katika nafasi ya nane ikiwa na pointi 25 baada ya kucheza michezo 14 wakati Azam imepanda nafasi ya pili kwa pointi 32 baada ya kucheza michezo 15.Kikosi cha Azam FC ni Razak Abalora,Nickolas Wadada, Bruce Kangwa, Daniel Amoah, Oscar Masai, Bryson Raphael, Joseph Mahundi, Salum Abubakar, Shabaan Chilunda, Obrey Chirwa na Idd Seleman.Yanga ni Farouk Shikhalo, Juma Abdul, Jafary Mohamed, Lamine Moro, Ally Mtoni, Pappy Tshishimbi, Deus Kaseke, Haruna Niyonzima, Mapinduzi Balama, David Molinga na Patrick Sibomana	2
16	Na Mwandishi Wetu-Dar es Salaam MFUKO wa Pensheni wa PSPF umewapa mafunzo wanasheria mbalimbali katika jiji la Dar es Salaam, baada ya kuhudhuria semina ya siku mbili. Semina hiyo  iliyomalizika jana iliandaliwa kutokana na ombi la Mkuu wa Mkoa wa Dar es Salaam, Paul Makonda la kutaka wanasheria wa mkoa wake wapewe semina ili kuwajengea uwezo wa kutatua kero za wananchi ambao ni wanachama wa mfuko huo. Katika semina hiyo iliyoanza Januari 3, mwaka huu  wanasheria hao walipatiwa ufafanuzi wa kina kuhusu shughuli na majukumu yanayotekelezwa na PSPF. Akizungumzia semina hiyo Meneja wa PSPF Huduma kwa Wateja, Leila Magimbi, alisema majukumu yao ni pamoja na  kutambua na kusajili wanachama wapya, michango na kutunza taarifa za michango  hiyo. “Shughuli nyingine zinazotekelezwa na PSPF ni kulipa mafao kwa wanaostahili kwa mujibu wa sheria, kutunza kumbukumbu za wanachama na wastaafu, kuangalia upya ubora wa mafao na kufanya tathmini ya mfuko na kuweka mikakati endelevu,” alisema  Magimbi. Pia wanasheria hao walipata fursa ya kuelezwa aina za wanachama wa PSPF ambao ni watumishi wa umma, sekta binafsi ambao hawatachangia katika mfumo wa uchangiaji wa lazima na watu wote walio katika sekta isiyo rasmi, ambao wao watachangia katika mfumo wa uchangiaji wa hiari. Kwa upande wake Kaimu Meneja Mafao, Haji Moshi alitaja mafao  wanayotoa ni pamoja na fao la uzazi, mkopo wa elimu, mkopo kwa mwajiriwa mpya, mikopo ya viwanja, mikopo ya nyumba, mkopo wa fedha taslimu, mikopo kwa wastaafu yenye masharti nafuu, mafao ya muda mrefu, fao la ulemavu, fao la mirathi, fao la kufukuzwa au kuachishwa kazi pamoja na bima ya afya.	1
17	VIONGOZI wa vyama na mashirikisho mbalimbali ya sanaa wakishirikiana na wadau mbalimbali wameliomba Baraza la Sanaa la Taifa (Basata) kuipatia ofisi Bodi ya Filamu katika jengo la Baraza hilo ili kurahisisha utendaji wake. Pia viongozi hao wameliomba Baraza hilo lirudishe ofisi za mashirikisho ya vyama vya sanaa katika jengo lake ili vyama hivyo viwe na ushirikiano wa karibu katika utendaji na kumrahisishia msanii anapotaka huduma za vyama na mashirikisho hayo. Viongozi wa mashirikisho hayo ya sanaa kwa nyakati tofauti walisema kurudishwa kwa ofisi za mashirikisho hayo kutaleta uharaka wa utendaji kazi zinazohitaji mashirikisho hayo kuwa pamoja na pia kuleta ushawishi wa kutokuwa na mwingiliano wa kazi zote kufanywa na Baraza hilo. “Kuna kazi za kuandikisha na kutoa vibali kwa wasanii kwenye kufanya maonyesho mbalimbali ya sanaa vinatolewa na Baraza la Sanaa moja kwa moja bila kupitia mashirikisho husika, hii inatokana na mambo mengi, lakini pia inachangiwa na ofisi za mashirikisho hayo kuwa mbali na ofisi za Baraza hilo, hivyo tunashauri ofisi za mashirikisho zirudishwe katika jengo la Baraza la Sanaa, Basata ili tufanye kazi kwa ukaribu,’’ alifafanua Katibu Mkuu wa Chama cha Muziki wa Disco nchini, Asanterabbi Mtaki. Hata hivyo, Katibu Mtendaji wa Baraza hilo, Godfrey Mngereza, alisema lengo la Bara za hilo ni kukamilisha uchaguzi wa viongozi wapya wa mashirikisho ya wasanii ili kuweka mfumo rasmi wa kuendesha sanaa kwa mafanikio.	4
18	 MZUNGUKO wa pili wa Ligi Kuu ya soka ya Zanzibar unatarajiwa kuendelea tena leo kwa kupigwa michezo minne katika viwanja vinne tofauti Unguja na Pemba.Ligi Kuu ya Zanzibar ilianza kutimua vumbi mwishoni mwa wiki iliyopita, huku Mafunzo na Chipkizi zikichuana vikali kwenye msimamo.Kwa mujibu wa ratiba ya ligi hiyo katika uwanja wa Amani Malindi ambayo ilipoteza mchezo wake wa kwanza kwa kufungwa mabao 2-0 na Mafunzo itashuka dimbani kuumana na JKU ambao mechi yao ya kwanza waliponea chupu chupu kufungwa baada ya kusawazisha katika dakika mbili za nyongeza walipocheza na KMKM.Ratiba ya ligi hiyo ambayo inajumuisha timu 19 zinazoshiriki ligi hiyo Unguja na Pemba inaonesha kuwa katika uwanja wa Gombani kutapigwa mchezo kati ya Chipkizi na Kizimbani wakati katika uwanja wa Finya wanagenzi wa ligi hiyo timu za New Star na Mubuyuni wataoneshana kazi saa 10:00 za jioni.Aidha katika uwanja wa Kiwengwa Cairo kutakuwa na mchezo mmoja utakaochezwa saa 10 jioni kati ya Maafande wa KVZ na KMKM.Kwa mujibu wa msimamo wa ligi hiyo kabla ya michezo ya jana Mafunzo na Chipkizi wanaongoza kwa kuwa na pointi tatu kila moja wakifuatiwa na Mlandege, nafasi ya nne inashikiliwa na New Star, wakati Opec inashika nafasi ya tano zote zikiwa na pointi tatu zikitofautiana na idadi ya mabao ya kushinda.Nafasi ya sita inashikiliwa na Opec, ikifuatiwa na JKU, KMKM, Jamhuri, Selem View, Polisi na Zimamoto ambazo zote zinapointi moja kila moja baada ya michezo yao kutoka sare, wakati timu za Hardrock, Chuoni, Jang’ombe Boys na Malindi zikiwa mkiani hazina pointi baada ya kupoteza mechi zao za kwanza zinawania katika nafsi za mwisho zikiwa hazina pointi hata moja baada ya michezo ya kwanza kufungwa.	2
19	 Kwa pointi hizo, Yanga imeiivua ubingwa Azam FC, kwani timu hiyo ya Chamazi inao uwezo wa kufikisha pointi 54 tu katika mechi zake tatu zilizobaki kukamilisha msimu huu.Yanga imetangaza ubingwa jana baada ya kuibugiza Polisi Morogoro kwa mabao 4-1 kwenye Uwanja wa Taifa, Dar es Salaam, huku mshambuliaji wa zamani wa Simba, Amissi Tambwe akifunga mabao matatu ‘hat-trick.’Mabingwa hao wa kihistoria wa Bara ambao wamefikisha rekodi ya kutwaa taji mara 25 kama Bayern Munich ya Ujerumani juzi, ilitwaa taji hilo kwa mara ya mwisho mwaka 2013. Simba inayoifuatia imetwaa taji hilo mara 18.Kwa ubingwa huo, Yanga sasa watarejea katika nafasi ya kuiwakilisha nchi katika Ligi ya Mabingwa Afrika baada ya msimu huu kushiriki Kombe la Shirikisho kutokana na kumaliza nafasi ya pili msimu uliopita nyuma ya Azam FC. Yanga imetawazwa bingwabaada ya kufikisha pointi 55, ikishinda mechi 17, ikitoka sare mara nne, kufungwa mara tatu na kufunga mabao 51 huku ikifungwa 15.Imebakiza mechi mbili dhidi ya Azam FC utakaochezwa Mei 6 na kumaliza ligi kwa kuikabili Ndanda FC mjini Mtwara, Mei 9. Tangu ilipofungwa na Simba, Machi 8, mwaka huu kwa bao 1-0, Yanga haijapoteza mechi yoyote ikicheza mechi nane mfululizo ikiondoka na ushindi.Tambwe alifunga bao safi la kwanza katika dakika ya 41 akiunganisha krosi safi ya Simon Msuva na kuasha nderemo kwa mashabiki wa Yanga upande wa kusini unaokaliwa na mashabiki wa klabu hiyo ya Jangwani.Polisi walianza kipindi cha pili kwa nguvu na dakika nne walimtoa mshambuliaji wa Yanga anayecheza kwa mkopo, Said Bahanuzi na kumuingiza Nicholaus Kabipe, lakini mabadiliko hayo hayakuisaidia na badala yake Yanga walipata bao katika dakika ya 53 likifungwa tena na Tambwe akimalizia mpira uliotemwa na kipa wa Polisi, Abdul Ibad.Mpira wa bao hilo ulianzia kwa Msuva aliyepiga shuti kali lililotemwa na kipa huyo na mpira kumkuta mfungaji aliyeujaza wavuni na hapo, sherehe za ubingwa kwa mashabiki wa Yanga waliofurika uwanjani zikaanza.Tambwe alijihakikishia kuondoka na mpira baada ya kufunga bao la tatu kwa kichwa akikamilisha ‘hat-trick’ katika dakika ya 59 akiunganisha krosi ya Mrisho Ngassa.Ubingwa ulikamilishwa sare Yanga katika dakika ya 66 baada ya Msuva kufunga bao la nne kwa shuti kali baada ya akiwahi pasi murua ya kupenyezewa na Ngassa ambaye hakuwa mchoyo katika kutengeneza nafasi za kufunga jana. Kwa bao hilo, Msuva amezidi kujiweka pazuri kutwaa Kiatu cha Dhahabu akiongoza kwa kufunga mabao 17 wakati Tambwe anamfuatia akiwa na mabao 14. Moja alilifunga akiwa Simba.Bantu Admin aliifungia Polisi Moro bao la kufutia machozi katika dakika ya 83 baada ya kupiga shuti kali lililogonga ‘mtambaa panya’ kabla ya kutinga wavuni baada ya kumshinda kipa Deogratius Munishi ‘Dida.’Wakati Yanga ikiwa imeshajihakikishia ushindi huo, Mkuu wa Idara ya Habari wa Yanga, Jerry Muro alianzisha sherehe za ubingwa kwa kufungua mvinyo, huku mashabiki wakiwa na fulana zilizoandikwa ‘Yanga bingwa 2014/15…ubingwa wa mapema zaidi.’Mara baada ya pambano kumalizika, wachezaji wa Yanga wakiongozwa na kocha wao mkuu, Hans van der Pluijm walizunguka uwanja kuwapongeza mashabiki wao wakiwa na fulana zilizoandikwa ‘Yanga Bingwa 2014-2015.’Vita sasa imebaki katika kusaka nafasi ya pili, ambapo Azam FC na Simba ambazo zitacheza mwishoni mwa wiki, kila moja inawania nafasi hiyo, huku Azam ikiwa na pointi 45 wakati Wekundu wa Msimbazi wana pointi 41.Mbali na nafasi hiyo, pia vita kali nyingine iko katika kupigania kutoshuka daraja, ambapo Ndanda FC, Polisi Moro, Tanzania Prisons kila moja ina pointi 25 pamoja na timu nne zenye pointi 28, zikipigana vikumbo kuepuka kushuka.Yanga: Munishi, Juma Abdul, Oscar Joshua, Mbuyu Twite, Kelvin Yondani, Said Juma, Msuva/ Jeryson Tegete, Haruna Niyonzima/ Nizar Khalfan, Tambwe/ Hussein Javu, Ngassa na Kpah Sherman. Polisi Moro: Ibad, Ally Teru, Hassan Mganga, Meshack Abel/ Bakari Nahodha, Laban Kambole, Anafi Selemani, Bantu, Said Mkangu, Bahanuzi/Kabipe, Seleman Kassim na James Abrose/Mussa Mohamed.	2
20	 WAFANYABIASHARA wakubwa wa korosho, wawekezaji na watafi ti 169 kutoka nchi 13 duniani zikiwamo nchi zinazoongoza kwa ununuzi wa korosho, India na Vietnam, wamekubaliana kuzuia uuzwaji wa korosho ghafi kutoka nchini kwenda nje ya nchi.Badala yake, wametaka korosho iendelezwe hapa hapa nchini na kuuzwa nje ikiwa imeshachakatwa ili malighafi zake ziendeleze viwanda hapa nchini. Wamepanga kuanza maandalizi sasa hivi ili msimu ujao wa mwaka 2020/2021, wasitishe kuuza korosho ghafi nje ya nchi. Hayo yameridhiwa kwenye mkutano wa siku tatu wa maendeleo ya korosho unaomalizika kesho.Mkutano huo umeitishwa na Shirikisho la Korosho Afrika (ACA), ambapo pamoja na mambo mengine wamekubaliana pia kushiriki kikamilifu kusaidia maendeleo ya zao hilo, huku wakiainisha fursa katika zao la korosho nchini.Katika kikao hicho kilichofunguliwa na Waziri wa Kilimo, Japhet Hasunga, wadau hao walionesha nia ya kushirikiana na serikali katika kuwekeza kwenye mikoa 17 inayolima zao hilo, hasa kwa kufunga mashine za kubangua korosho, kulima mashamba makubwa, kuanzisha viwanda vya kuchakata mazao yatokanayo na korosho pamoja na kufungasha kabla ya kuingiza bidhaa sokoni.Akizungumzia korosho, Mkurugenzi wa Maendeleo ya Sekta Binafsi ya Korosho kutokea Ghana, nchi ambayo ndio Makao Makuu ya ACA, Mary Adzanyo alibainisha kuwa uwekezaji ukifanyika hapa nchini, utachochea uanzishwaji wa viwanda vingine, vitakavyoendeleza faida za korosho. Alitoa mfano Tanzania inaweza kuanzisha viwanda vya juisi itokanayo na bibo la korosho, kinywaji ambacho ni maarufu zaidi nchini Ghana.Pia, kwamba Tanzania inaweza kuzalisha pombe kali inayoweza kuuzwa hata katika soko la kimataifa kutokana na korosho.Alisema “hii inaweza kuwa ni fursa kubwa kwa kuwa kati ya wawekezaji waliohudhuria mkutano huu wapo wa kimataifa ambao wamewekeza nchi mbalimbali duniani, hivyo uwekezaji kama huu ni uwekezaji mkubwa ambao unaweza kuwa na tija kwa watanzania hasa kutoa ajira na kuzalisha bidhaa nyingine kubwa tu”.Kwa upande wake, Waziri Hasunga alibainisha kuwa uwekezaji huo, utaiwezesha sekta binafsi nchini kuuza korosho nje ya nchi ikiwa katika hatua ya mwisho ya kuliwa na kuiwezesha korosho ya Tanzania kuwa na thamani zaidi na faida kwa wakulima. Akizungumzia mkakati wa serikali katika kuliinua zao la korosho ili kuendana na uhitaji wa soko wa kimataifa, serikali imepanga kupanda mikorosho milioni 15 kila mwaka ili ifikapo msimu wa mwaka 2024/25 ivune korosho zaidi ya tani milioni moja.Mkakati huo unaendana na kuongezwa kwa mikoa ya kulima zao hilo kufikia mikoa 17 huku wakuu wa mikoa, wakiwa wamepewa maelekezo kuhusiana na upandaji huo wa miti. Alisema, Kituo cha Utafiti wa Kilimo cha Naliendele, kinazidi kutafiti mbegu bora za korosho ikiwemo kuwaelimisha wakulima na maofisa ugani wa mikoa namna bora ya kuliendeleza zao hilo.Alibainisha kuwa kutokana na mazingira ya kijiografia, Tanzania inaanza kuvuna korosho miezi sita kabla ya nchi nyingine, hivyo kuna uwezekano mkubwa kama ikijipanga vema katika soko la korosho, inaweza kutoka kuwa nchi ya nne kwa uzalishaji hadi kuwa nchi ya kwanza. Alisema uwekezaji huo ukifanyika kikamilifu, kama ambavyo wawekezaji wamepania, utaongeza kiwango cha ubanguaji wa korosho kutoka asilimia 60 kinachofanyiwa kazi hapa nchini hadi kufikia uwezo wa kubangua korosho yote hapa nchini.Aliongeza kuwa serikali imejipanga kwenye msimu ujao wa korosho, kuhakikisha kuwa inapitia upya sera ya kilimo cha korosho na kuweka sera zenye tija zaidi kwa wakulima na kuwavutia wawekezaji. Alisema wakulima watafundishwa na kuwezeshwa kuingia makubaliano na wawekezaji wa ndani na nje ya nchi, ili ardhi yao itumike kwa kilimo hicho, huku akigusia kuhusu namna ambavyo wakulima wameshaanza kunufaika na zao hilo.Kwa msimu huu imeshafanyika minada mitatu, ambapo sera inayotumika ni ya uwazi, kwa kuwauliza wakulima kama wanakubaliana na bei, ambayo mnunuzi anaitaja ambapo hadi sasa bei inayoongoza sokoni ni ya Sh 2,500 hadi 2,660, kiwango ambacho alisema sio cha kuridhisha na kuomba wanunuzi wengine wengi zaidi kujitokeza.Alisema: “Wawekezaji wameonesha nia ya kuwekeza hapa nchini na uwekezaji wao sio wa kubabaisha wanataka kuwekeza kwenye ubanguaji, uandaaji na hata kuendeleza bidhaa nyingine zitokanazo na korosho, kutakuwa na viwanda vya juisi na hata pombe itokanayo na zao hilo. Huu ndio uwekezaji mkubwa wenye tija katika korosho, ni lazima faida ya korosho ibakie hapa nchini na tumejipanga kuongeza uzalishaji hadi kufikia tani milioni kutokea kwenye kiwango cha tani 300,000 ambacho ni kiwango kikubwa kwa mwaka wa 2017/18”.Nchi ambazo wadau hao wa korosho wanatoka, idadi ya washiriki ikiwa kwenye mabano ni Benin (30), Burkina Faso (34), China (3), Cote de Ivore (14), Ufaransa mmoja, Ujerumani mmoja, Ghana (24), Guinea Bissau (11), Kenya (3), Korea mmoja, Msumbiji (32), Uholanzi( 4), Nigeria (8), Senegal (1), Siera Leone(1) , Afrika Kusini (1), Umoja wa Falme za Kiarabu (12, Tanzania 59, Marekani (5), Uingereza mmoja na Vietnam (3).	1
21	" WAZIRI wa Habari, Utamaduni, Sanaa na Michezo, Dk Harrison Mwakyembe amewataka Watanzania kulinda utamaduni na maadili ya kitanzania kwa udi na uvumba.Akizungumza wakati wa kilele wa Kampeni ya Uzalendo maadhimisho yanayofanyika jijini hapa, Mwakyembe amesema kwa sasa utamaduni na maadili ya mtanzania imekuwa shakani kutokana na kazi ya kupenyezwa kwa tamaduni za kigeni kupitia teknolojia ya mawasiliano ambayo inakuwa kwa kasi hapa nchini.“Watanzania tukuchuke tahadhari na kulinda kwa udi na uvumba utamaduni, mila na desturi za Mtanzania, kwa sasa kuna kasi kubwa ya kupenyezwa tamaduni za kigeni kupitia tekinolojia,"" amesema na kuongeza kuwa kwa kufanya hivyo kutalinda taifa, kwani taifa lisililokuwa na utamaduni wake ni taifa lililokufa.Aidha, Dk Mwakyembe ametumia fursa hiyo kuvitaka vyombo vya habari nchini hususani televisheni na radio kuhakikisha wanazingatia kanuni na sheria kwa kutangaza maudhui yanayofaa kwa jamii ya Watanzania.“Sheria inakataza picha za utupu au zile ambazo zinachochea wazi kwa vijana kuingia kwenye ngono kabla ya wakati, hii ni sambamba na maudhui yasiyofaa kwa jamii, hivyo vyombo vya habari vinatakiwa kuzingatia hilo,"" amesema.Aidha, Mwakyembe alisema katika kulinda utamaduni serikali imedhamiria kwa dhati kukienzi na kukuza lugha ya kiswahili ambayo ndio utambulisho halisi wa watanzania na kuongeza kuwa katika kufanikisha hilo, serikali imeanzisha kanzidata ya wataalamu na walimu wa Kiswahili wapatao 400 ambao watatumika kufundisha lugha ya kishwali kwa mataifa ya kigeni.Waziri Mwakyembe alitumia fursa hiyo kumpongeza Rais John Magufuli kwa uzalendo wake wa kukuza lugha ya kiswahili, jambo ambalo linachangia mpaka mabalozi wanaowakilisha mataifa yao hapa nchini kujifunza lugha ya kiswahili.Awali akizungumza kabla ya kumkaribisha mgeni rasmi, Katibu Mkuu Suzan Mlawi alisema lengo la wizara yake ni kuwashirikisha zaidi wanafunzi katika kampeni hiyo kwa kuendesha midahalo katika shule za sekondari siku zijazo.“Siku zijazo tunataka kushirikisha wadau wengine kama wizara ya elimu ili kuwafikia wanafunzi kwa kuanzisha mijadala ya uzalendo na maadili hususani kwa vijana,” amesema na kuongeza kuwa mwaka huu ikiwa kampeni hiyo inaadhimishwa kwa mwaka wa pili baada ya kuanza mwaka jana, kaulimbiu yake ni 'Kiswahili, utashi wetu, uhai wetu, ikilenga kuenzi na kukuza lugha ya kiswahili ambayo ndio kitambulisho cha watanzania'.Mlawi amesema kabla ya kufikia kilele cha kampeni hiyo, wizara yake imeendesha midahalo kadhaa kwa wanafunzi katika shule za jiji la Dodoma zikilenga kukuza uzalendo na utaifa kwa vijana ambao ndio taifa la kesho.Waliohudhuria ni pamoja na Waziri wa Utumishi, George Mkuchika, Naibu Waziri, Ofisi ya Waziri Mkuu Sera, Bunge, Kazi, Vijana, Ajira na wenye Ulemavu, Stella Ikupa, Naibu Waziri Utumishi, Dk Mary Mwanjelwa, Naibu Waziri wa Uchukuzi na Mawasiliano, Atashasta Nditiye, Naibu Waziri wa Ujenzi, Elias Kwandikwa, Naibu Waziri Madini, Dotto Biteko.Wengine ni Naibu Waziri wa Habari, Utamaduni, Sanaa na Michezo, Juliana Shonza, Mbunge wa kuteuliwa, Janeth Masaburi, Askofu wa Kanisa la TAG, Brown Mwakipesile, Shehe wa Mkoa wa Dodoma, Mustapha Rajab, Naibu Katibu Mkuu wizara ya Habari, Utamaduni, Sanaa na Michezo Nicolous Benjamini na Balozi John Lusinde."	1
22	PATRICIA KIMELEMETA-DAR ES SALAAM BAADHI ya ndugu na jamaa wamewatoa wagonjwa wao katika hospitali mbalimbali nchini na kuwapeleka kwenye kambi ya matibabu inayotolewa na madaktari kutoka China kwenye meli iliyotia nanga katika Bandari ya Dar es Salaam (TPA). Meli hiyo iliyowasili Novemba 20 mwaka huu ina madaktari bingwa 381,vifaa na dawa za kutosha kwa ajili ya kutoa bure huduma kwa wakazi wa Dar es Salaam.  Wakizungumza na MTANZANIA jijini Dar es Salaam jana, ndugu wa wagonjwa ambao wametolewa hospitali kwenda pale kupata matibabu walisema wanaamini madaktari hao wanaweza kuwatibu kuliko tofauti na huko walipo. “Nimemtoa mgonjwa wangu hospitali, anasumbuliwa na saratani, tunaamini madaktari wa China wanaweza kumtibu na akapona kuliko kupigwa mionzi,” alisema Amina Juma mkazi wa Kimara. Hata hivyo hadi MTANZANIA linatoka eneo la Polisi Central ndugu huyo wa mgonjwa alikuwa hajapata namba, hali ambayo alieleza kuwa inaweza kusababisha wakashindwa kupata matibabu huku kiiomba Serikali kuwasaidia ili wapate huduma hiyo. Mkazi mwingine wa Mbagala, Omary Khamis alisema mzazi wake anasumbuliwa na maradhi ya kuvimba tumbo na alikuwa amelazwa hospitali (hakuitaja) lakini waliposikia ujio wa madaktari hao walilazimika kumwondoa ili waweze kupata namba. Hata hivyo Mganga Mkuu wa Mkoa wa Dar es Salaam, Dk Grace Maghembe alipiga marufuku watu wanaowatoa wagonjwa hospitali na kuwapeleka kwenye kambi hiyo ili waweze kupatiwa matibabu. Alisema, mgonjwa ambaye tayari alishaanza huduma za matibabu kwenye hospitali mbalimbali nchini, anapaswa kuendelea kutibiwa kwenye hospitali hiyo mpaka atakapomaliza matibabu yake. “Ni marufuku kwa ndugu na jamaa kutoa wagonjwa hospitali na kuwaleta hapa kwa sababu wanaweza kuchanganyia dawa ambazo baadaye zinaweza kuwaletea madhara, hivyo tukigundua kama kuna mgonjwa ametolewa hospitali, tutamwondoa”alisema Dk Maghembe. Hata hivyo, Mkuu wa Mkoa huo, Paul Makonda alisema hadi juzi jioni, zaidi ya wagonjwa 561 wamepatiwa huduma za matibabu kwenye meli hiyo. Alisema wagonjwa ambao wataonekana kuwa na hali mbaya watalazimika kupelekwa China bure kwa ajili ya kupatiwa huduma za matibabu. Makonda alisema ofisi yake itasimamia utaratibu wote wa upatikanaji wa hati za kusafiria (passport)  ili kuhakikisha wagonjwa hao wanapata fursa ya matibabu nchini humo. Alisema meli hiyo ina zaidi ya vitanda 300, hivyo basi wagonjwa waliopangiwa kulazwa watapatiwa huduma hiyo pamoja na malazi bure ikiwemo chakula, vinywaji na mavazi.  	3
23	NEW YORK, MAREKANI MKE wa msanii wa hip hop, Kanye West, Kim Kardashian, ameitaka familia yake kuungana na kaka yao, Rob Kardashian ambaye ametangaza kufunga ndoa mwaka huu. Rob amekuwa na kipindi kigumu baada ya kumvisha pete mchumba wake, Blac Chyna, ambaye ni mama mtoto wa Tyga. Tyga kwa sasa ni mchumba wa Kylie Janner, mdogo wa mwisho katika familia hiyo ya Kardashian. Lakini Kylie alikuwa wa kwanza kumaliza tofauti yake na Rob na kudai kwamba ataungana katika harusi hiyo japokuwa awali alisema ni kitendo cha aibu kutokea kwenye harusi hiyo. Kim naye ameonyesha kumaliza tofauti na kaka huyo ambapo juzi aliungana pamoja akiwa na wifi yake na kuwataka ndugu wengine wamalize tofauti zao. “Sioni sababu ya kupoteza undugu wetu kwa ajili ya maamuzi ya mtu, ni vizuri tukaungana pamoja kwa kuwa wote ni familia moja,” aliandika Kim kwenye akaunti ya Instagram.	4
24	 VIONGOZI wa dini, wanasiasa na watanzania wametakiwa kutolaghaiwa na masuala yoyote yanayokwenda kinyume na maadili, badala yake wametakiwa kushikamana ili umoja uliopo usisambaratishwe.Hayo yalisemwa jana jijini Dar es Salaam na Mwenyekiti wa Halmashauri ya Wilaya ya Kisarawe, Ali Mkomwa kwa niaba ya Waziri wa Nchi, Ofisi ya Rais Tawala za Mikoa na Serikali za Mitaa, Selemani Jafo, katika hafla ya kukumbuka kuzaliwa kwa Mtume Muhammad(S.A.W) iliyoandaliwa na Jumuiya ya Waislamu wa Shia Ithnasheriya.Mkomwa alisema ni lazima viongozi wa dini, waislamu kwa wakristo na jamii kwa ujumla kuhakikisha kuwa wanadumisha umoja na amani ili nchi iweze kupata maendeleo makubwa zaidi ikiwa ni pamoja na kupinga vitendo viovu vinavyoharibu taswira.“Jambo la Kwanza ambalo Waziri Jafo ameniagiza ni kusisitiza umoja na amani kwetu sisi wenyewe na kuisambaza kwa taifa zima ili tuendelee kuwa na uhuru wa kuabudu na mambo yanayohusu maendeleo,’’ amesema.Alieleza kuwa serikali imeendelea kuhakikisha kuwa amani na umoja unalindwa kwani ndio chanzo cha kuleta mabadiliko makubwa nchini ambayo yamefanywa katika nyanja za kiuchumi, kisiasa na kijamii.Shehe wa Mkoa wa Dar es Salaam, Alhad Musa Salum alisema kuwa moja ya mambo muhimu ambayo wanayapigania ni umoja na ushirikiano baina ya waislamu wenyewe na madhehebu mengine.Alisema kuwa ni lazima wakubaliane na masuala yote yanayokubalika kimaadili na kwamba kumlazimisha mtu kutenda jambo kinyume na matakwa yake yanaweza kusababisha uvunjifu wa amani na utulivu uliopo.‘’Hata sisi kwenye uislamu tunatofautiana kimadhehebu licha ya kwamba imani yetu ni moja, lakini jambo ambalo sisi kama viongozi wa dini tunaona ni la muhimu ni kuleta umoja baina ya dini zetu na jamii ili tuweze kushirikiana kuleta maendeleo,’’ alisisitiza.Kiongozi Mkuu wa Waislamu dhehebu la Shia Ithnasheriya Tanzania, Shehe Hemed Jalala alisema kwa viongozi wa dini ya kiislamu, wakristo na wanasiasa kwa pamoja wanapaswa kudumisha na kuenzi umoja uliopo na kushirikiana katika maeneo mbalimbali.Baraza la Maulid ikiwa ni kumbukumbu ya kuzaliwa kwa Mtume Muhammad (S.A.W) Kitaifa lilifanyika Korogwe mkoani Tanga Novemba 20, mwaka huu, ambapo Waziri Jafo kwa niaba ya Rais John Magufuli aliwataka viongozi wa dini kuepuka migogoro katika nyumba za ibada, badala yake wawe na mshikamano katika kuuendeleza umma katika maadili mema na kumcha Mungu ilikutengeneza taifa zuri lenye uchumi imara.	1
25	NA MWANDISHI WETU, DAR ES SALAAM KOCHA mkuu wa timu ya soka ya Tanzania ‘Taifa Stars’, Charles Mkwasa, amewatema katika kikosi hicho nahodha wa zamani wa timu hiyo, Nadir Haroub ‘Cannavaro’ na kiungo Simon Msuva wa Yanga huku akiwaita Mwinyi Kazimoto wa Simba na kipa Shaban Cado wa Mwadui FC. Jana kocha huyo alitangaza kikosi cha wachezaji 25 watakaoivaa Chad Machi 13, mwaka huu mjini Djamena katika mchezo wa kuwania kufuzu Fainali za Kombe la Mataifa Afrika (Afcon) mwakani. Mkwasa pia amemtema winga, Mrisho Ngassa, anayecheza soka la kulipwa katika klabu ya Free State Stars ya Afrika Kusini na kuwarejesha Jonas Mkude wa Simba na beki Erasto Nyoni wa Azam FC. Wachezaji wengine walioitwa Stars ni makipa Aishi Manula (Azam ), Ally Mustapha (Yanga) na mabeki, Juma Abdul, Haji Mwinyi, Kelvin Yondani kutoka Yanga, Shomari Kapombe, David Mwantika (Azam) na Mohamed Hussein (Simba). Viungo ni Himid Mao, Farid Mussa (Azam), Ismail Juma (JKU), Said Ndemla (Simba), Mohamed Ibrahim, Shiza Kichuya (Mtibwa Sugar) na Deus Kaseke (Yanga). Washambuliaji walioitwa ni nahodha, Mbwana Samatta kutoka KRC Genk ya Ubelgiji, Thomas Ulimwengu (TP Mazembe), John Bocco (Azam), Elias Maguli (Stand United), Jeremia Mgunda (Tanzania Prisons) na Ibrahim Ajib (Simba).  Akizungumza Dar es Salaam jana wakati wa kutangaza kikosi hicho, Mkwasa amewaomba wachezaji walioitwa kujiweka fiti kwenye mazoezi wanayofanya ndani ya klabu zao kwani hakutakuwa na muda wa kufanya mazoezi kujiandaa na mchezo wa ugenini. “Michuano ya Ligi Kuu Tanzania Bara na mechi za kimataifa za Klabu Bingwa Afrika na Kombe la Shirikisho barani Afrika zitachezwa kati ya Machi 18 na 20, hivyo wachezaji wote watakuwa na majukumu katika timu zao na muda wa kufanya mazoezi ya pamoja hautakuwepo. “Ndio maana nasisitiza kwa wachezaji niliowachagua wahakikishe wanajilinda wenyewe na kujiweka fiti wanapokuja kwenye safari ya kwenda Chad,” alisema.	2
26	 MARA baada ya mshambuliaji wa Simba, Shiza Kichuya kusajiliwa na timu ya Pharco FC inayoshiriki Ligi Daraja la Pili Misri, timu hiyo imeamua kumpeleka kwa mkopo katika timu ya ENNPI inayoshriki Ligi Kuu ya nchi hiyo.Tayari Simba na Pharco wameshamalizana kila kitu juu ya uhamisho wa Kichuya kwa maana hiyo hatokuwepo katika mchezo wa Klabu Bingwa Afrika, Simba dhidi ya Al Hly ambao unatarajiwa kupigwa kesho, Alexandria, Misri. ENPPI inayomilikiwa na kiwanda cha kusafisha mafuta, inashika nafasi ya 14 katika msimamo wa Ligi Kuu Misri ikiwa na pointi 21 baada ya kushuka uwanjani mara 20. Mtendaji Mkuu wa Klabu ya Simba, Crescentius Magori alisema kuwa kila kitu kuhusu uhamisho wa Kichuya kujiunga na Pharco kimeshakamilika, hivyo kwa sasa Kichuya ni mali ya Waarabu.Alisema licha ya mchezaji wao huyo kuwa bado yupo kwenye mipango ya kocha Patrick Aussems lakini wamefanya uamuzi mgumu wa kumuuza ili kumtengenezea mustakabali mzuri wa maisha yake ya soka. Aliongezea kuwa Waarabu hao tayari wameshaomba kibali cha uhamisho wa kimataifa (ITC) kwa Shirikisho la Soka Tanzania (TFF) na muda wowote watakipata ili waanze kumtumia katika michezo yao ijayo. “Hawezi kuwepo katika mipango ya mwalimu katika mechi dhidi ya Al Ahly kwa sababu walishamuombea ITC na sisi tumeshakubali, kama TFF na wao wameshakubali kwa hiyo atakuwa sio mchezaji wetu tena.“Ilikuwa tayari akili yake imeshahamia katika soka la kulipwa, kikubwa zaidi ni kuangalia maslahi yake, waliomsajili ni hawa Pharco lakini wamempeleka kwa mkopo katika timu ya ENPPI, anakwenda kucheza moja kwa moja katika ligi kuu,” alisema Magori. ENPPI SC inayonolewa na mshambuliaji wa zamani wa Al Ahly aliyoisaidia kutwaa ubingwa Ligi ya Mabingwa Afrika, 2001, Ali Maher, ilianzishwa mwaka 1985, msimu uliopita ilimaliza katika nafasi ya sita.	2
27	HARARE, ZIMBABWE  RAIS Robert Mugabe (93), amemfukuza Makamu wa Rais Emmerson Mnangagwa, hatua inayomsafishia njia mkewe Grace Mugabe kushika wadhifa huo kabla ya kumrithi urais. Uamuzi huo wa ghafla umekuja siku moja tu baada ya Grace kumtaka mumewe kuchukua hatua hiyo, akimtuhumu bosi huyo wa zamani wa usalama wa taifa kula njama za kutaka kumpindua. Mwaka 2014, alitoa tuhuma kama hizo zilizosababisha kung’olewa kwa Joice Mujuru ambaye pia alikuwa makamu wa rais. Mujuru alishiriki vita ya ukombozi dhidi ya wazungu wachache kama ilivyo pia kwa Mnangagwa. Kwa mujibu wa taarifa kwa vyombo vya habari iliyotolewa na Waziri wa Habari Simon Khaya-Moyo, katika uamuzi wake wa juzi, Mugabe  amemtuhumu Mnangagwa, mshirika wake wa muda mrefu, kwa ukosefu wa utiifu, heshima, ulaghai na kiburi. Kuondoshwa kwa Mnangagwa kunamaanisha Grace anapewa nafasi kubwa ya kuteuliwa kuwa makamu wa rais katika mkutano maalumu wa chama tawala cha Zanu-PF utakaofanyika mwezi ujao. “Mke wa Rais ana nafasi nzuri ya kujaza wadhifa wa Makamu wa Rais na ana uungwaji mkono mkubwa ndani ya vikao muhimu vya Zanu-PF,” alisema  Tinashe Jakwa, mchambuzi wa Taasisi ya Masomo ya Kiafrika ya Australia na Pacific (AFSAAP). Hata hivyo, katiba kwa sasa hairuhusu mwanamke kuwa makamu wa rais, hivyo itapaswa kwanza kurekebishwa na tayari mabaraza ya majimbo yameeleza utayari wa kufanya hivyo. Agosti mwaka huu, Grace alituhumiwa kumshambulia mwanamitindo Gabriella Engels nchini Afrika Kusini, lakini akaruhusiwa kurudi Zimbabwe baada ya Serikali ya Afrika Kusini kuridhia kinga ya kibalozi kutoka Serikali ya Zimbabwe, hatua ambayo ililalamikiwa na wanaharakati na wanasiasa nchini humo, waliotaka achukuliwe hatua.	0
28	LONDON, ENGLAND   KOCHA wa vinara wa Ligi Kuu nchini England, Chelsea, Antonio Conte, ameweka wazi kuwa anapenda kufundisha soka, lakini hana uhakika wa kuendelea kufanya hivyo kama ilivyo kwa kocha wa zamani wa Man United, Sir Alex Ferguson na kocha wa sasa wa Arsenal, Arsene Wenger. Conte amesema alikuwa anavutiwa sana na uwezo wa Ferguson ambaye aliifundisha United kwa miaka 27 tangu 1986 hadi 2013 alipotangaza kustaafu, hivyo kocha huyo alidumu kwenye klabu hiyo kwa muda mrefu. Hata hivyo, Conte amedai kuwa kocha mwingine ambaye amedumu kwenye klabu moja kwa muda mrefu ni pamoja na Arsene Wenger, ambapo hadi sasa amefikisha miaka 20 ndani ya klabu hiyo. Conte amesisitiza kuwa anatamani kufikia hatua ambayo Ferguson alifikia ndani ya United, lakini kwa upande wake amedai anatarajia kustaafu huku akiwa na umri mdogo sana si kama ilivyo kwa Ferguson na Wenger. Wakati huo Mkurugenzi wa klabu ya Chelsea, Michael Emenalo, amedai kuwa kocha huyo ataendelea kuwa Stamford Bridge hadi mwisho wake wa kufundisha soka kama alivyofanya Ferguson. Ferguson katika kipindi chake alifanikiwa kutwaa mataji 13 ya Ligi Kuu nchini England, pamoja na mataji mawili ya Klabu Bingwa Ulaya. Conte amesisitiza kuwa na ndoto za mafanikio kama kocha huyo pamoja na Wenger. “Hapa nazungumzia miamba miwili ya soka duniani katika ufundishaji, kwa upande wangu makocha ambao wananifanya niwafikirie ni Sir Alex Ferguson, ni mfano kwangu. “Kila nikimwangalia yeye na Wenger natamani nifikie mafanikio yao, ninaamini siwezi kufikia walipofikia wao, lakini kwa upande wangu miaka 10 inatosha kabisa katika soka, lakini miaka 20 mbele itakuwa ngumu kwa kuwa hapa nilipo nina miaka 47, najua soka ni maisha yangu lakini sitafika huko. “Kutokana na hali hiyo nitahakikisha ninafanya makubwa kwa kipindi ambacho kitakuwepo katika soka ili kuweza kuzisaidia klabu ambazo nitakuwa nazifundisha kwa kipindi hicho chote,” alisema Conte.	2
29	 NAIBU Waziri wa Maji, Juma Aweso amemsimamisha kazi Mkurugenzi wa Mamlaka ya Maji Wilaya ya Misungwi (MIWASA), Charles Kampuni, baada ya kupokea malalamiko mbalimbali kutoka kwa wananchi wakati wa mkutano wa hadhara uliofanyika kwenye viwanja vya Old Misungwi.Aweso alisema sababu nyingine ya kumsimamisha kazi mkurugenzi huyo kunatokana na kusuasua kwa mradi wa maji wa Ihelehe uliopo katika Kijiji cha Nyamgo’mango.Alisema mradi huo ni wa muda mrefu tangu mwaka 2014 lakini mpaka leo haujaweza kukamilika huku wakazi wa Misungwi wakikabiliwa na kero ya maji kwa muda mrefu.Mradi wa Ihelele upo chini ya Mkandarasi Shanxi Construction Engineering Cooperation and Mineral Company na mpaka sasa serikali imeshatoa Sh bilioni 1.2 Mbunge wa Misungwi, Charles Kitwanga amemuomba Naibu Waziri Aweso kuwasaidia katika ujenzi wa visima katika kata ya Kijima, Isesa, Fella na Igenga ili wakazi wa Misungwi wapate maji.	1
30	 Watumiaji hao katika mikoa mitatu ya Mwanza, Tabora na Shinyanga waliyasema hayo kwa nyakati tofauti walipozungumza na mwandishi wa habari hizi baada ya kuelimishwa na mabalozi wa M-Pawa namna ya kunufaika na huduma hiyo. Aidha wananchi wa Morogoro pia wamefikiwa na huduma hiyo.Mara baada ya uzinduzi wa kampeni hiyo ambayo mabalozi wake wanatembea nchi nzima kutoa elimu, wateja hao walisema endapo wananchi wengi wenye vipato vya chini wataichangamkia wengi wao ndoto zao za kuondokana na umasikini zitatimia.Kwa upande wake, mwalimu wa shule ya msingi na mjasiriamali wa mkoa wa Tabora, Theopista Sanga, akizungumza kwa niaba ya wenzake alisema huduma ya M-Pawa na Benki ya CBA Tanzania ikitumiwa ipasavyo itakuza ujasiriamali nchini na kuinua wananchi wengi wasio na akaunti za benki na ambao hawana sifa za kukopesheka kutoka taasisi za fedha.Mjasiriamali na mkazi wa Nzega mjini, John Mshamu alisema kwa jinsi alivyopata maelezo ya huduma hii amegundua kuwa ni mkombozi kwa wajasiriamali nchini na amewataka wasisite kuichangamkia.Akizindua kampeni hiyo kwa nchi nzima hivi karibuni, Mkuu wa Mawasiliano na Masoko wa Vodacom Tanzania, Kelvin Twissa alisema kampeni ya ‘M-Pawa Tumekufikia’ imelenga kuwaelimisha wateja wa Vodacom na wananchi kwa ujumla jinsi ya kujiwekea akiba na kujipatia mikopo yenye masharti nafuu ya kuwaendeleza kimaisha.	5
31	 Miraji alifanya kitendo hicho Jumapili baada ya mchezo kati ya Coastal na Prisons uliofanyika Uwanja wa Mkwakwani, Tanga. Beki huyo aliyejipatia umaarufu kutokana na kuzifunga Yanga na Azam kwa mipira ya adhabu ya moja kwa moja kwenye mechi za ligi kuu msimu uliomalizika Jumapili, aliandika katika mtandao wake wa facebook: “Napenda kuchukua fursa hii kuwashukuru viongozi, mashabiki, wachezaji wote wa Coastal Union kwa ushirikiano wenu mlionipa kwa kipindi nilichokuwa na nyie katika timu.“Nilijitahidi kadri ya uwezo wangu ili kuisaidia timu ipate matokeo mazuri, ila sikuweza kutimiza malengo hayo kwa asilimia zote, naamini hakuna mchezaji aliyependa timu kuwa hapo ilipo kila mtu anaumia, napenda kuomba radhi kwa mashabiki wa Coastal Union kama kuna kitu niliwakosea au kama kuna mtu alinikosea nimemsamehe.”Pia aliandika kuwa anawapenda mashabiki na atazidi kuwakumbuka kwa mazuri yote waliyomfanyia na akawajulisha kuwa kuanzia sasa ni mchezaji huru. Miraji ameonesha masikitiko kutokana na Coastal Union kushuka daraja kama ilivyo kwa timu nyingine mbili za Tanga, African Sports na JKT Mgambo.	2
32	KINSHASA, DRC TAKRIBANI watu 1,000 wametangazwa kufariki dunia kutokana na ugonjwa Ebola nchini Jamhuri ya Kidemokrasia ya Kongo (DRC) na kuzua wasiwasi wa kusambaa zaidi ugonjwa huo. Kwa mujibu wa taarifa ya Wizara ya Afya ya nchini Jamhuri ya Kidemokrasia ya Congo, idadi ya watu waliofariki inaweza kuongezeka kutokana na wasiwasi kuwa huenda watu wakazidi kuambukizwa siku zijazo. Shirika la Afya Duniani (WHO) limesema hali mbaya ya usalama, uhaba wa fedha na kauli za wanasiasa zinazowachonganisha wahudumu wa afya na raia zimeathiri kwa kiasi kikubwa juhudi za kupambana na ugonjwa huo. Wakati huo, Mkurugenzi Mtendaji wa kitengo cha dharura cha Shirika la Afya, Michael Ryan ametahadharisha kwamba maambukizi ya ugonjwa wa Ebola yataendelea.  Ryan amesema chanjo dhidi ya ugonjwa huo zipo, lakini hazitoshi na kwamba zaidi ya watu 110,000 wameshapewa chanjo tangu kulipuka kwa maradhi hayo. Nchi jirani za Rwanda na Uganda pia zinaendelea na zoezi la kuwachanja wahudumu wake wa afya.	0
33	NAIROBI, KENYA JESHI la Polisi nchini hapa limetangaza kumtambua mtu aliyejitoa mhanga kwa kujilipua na bomu katika shambulizi la kigaidi lililofanyika katika Hoteli ya Dusit D2 na kusababisha vifo vya watu 21. Kwa mujibu wa gazeti la Daily Nation, taarifa ya polisi ilisema kuwa mtu aliyejilipua kwa bomu ni kijana mwenye umri wa miaka 25 na mpiganaji wa kikundi cha kigaidi cha Al Shabaab aitwaye Mahir Khalid Rizik. Polisi walisema Mahir alizaliwa na kukulia mjini Mombasa na anadaiwa kurejea nchini hapa Januari 13, mwaka huu kutoka Somalia alikokuwa mafunzoni tangu mwaka 2018. KIAMBU Kurejea kwake kunahusishwa na mtuhumiwa mwingine, Ali Salim Gichunge anayefahamika kwa jina jingine la Farouk, aliyerejea na kuweka makazi Muchatha katika Kaunti ya Kiambu. Pia polisi wanaamini kuwa walibadilishwa misimamo na imani na Ramadhani Hamis wa Al Shabaab anayesadikiwa kuishi Somalia.  Kikosi cha kupambana na ugaidi kimesema kuwa Mahir amewahi kuhusika katika mashambulizi yaliyolengwa katika vituo vya vyombo vya ulinzi na usalama na aliwahi kwenda Somalia. Picha za video za eneo la tukio katika Hoteli ya Dusit zimeonesha kuwa gaidi huyo alikuwa anatembea kuelekea sehemu ya kujihudumia kabla ya kujilipua.  Ripoti za polisi zinasema kuwa mhanga huyo alisababisha vifo vya watu sita.  Pia wanaamini Mahir alikodi chumba katika hoteli hiyo huku akiwasiliana na magaidi wenzake wakati wakielekea kufanya hujuma hiyo. Watuhumiwa sita wanaohusishwa na tukio hilo wamekamatwa na polisi, kati yao watano watawekwa rumande kwa siku 30 wakati uchunguzi unaendelea. Wakati huohuo, kikosi cha upelelezi cha polisi jana kilimkamata baba wa mtuhumiwa huyo katika Mtaa wa Majengo huko Mombasa pamoja na mkewe aliyekamatwa huko Bakarani kwa lengo la kuhojiwa na vyombo vya usalama.	0
34	 UONGOZI wa Chuo Kikuu cha Dar es Salaam (UDSM), umesema barua ya kuomba radhi, iliyotolewa na Serikali ya Wanafunzi (DARUSO), ingetakiwa kutoka kabla ya maamuzi kuchukuliwa ya kuwasimamisha masomo wanafunzi watano.Umesema kwa sasa mchakato wa sheria unaendelea, kama ilivyo kwa mujibu wa kanuni na taratibu za chuo. Kwamba barua hiyo haiwezi kuwaombea msamaha, wale ambao wamesimamishwa masomo.Barua ya Daruso iliyotolewa juzi usiku, ilieleza kuomba radhi kwa wanafunzi wenzao, uongozi na wafanyakazi wa Chuo Kikuu cha Dar es Salaam, wananchi, serikali na wote walioguswa na taharuki kwa namna moja au nyingine.Taharuki chuoni hapo ilitokana na waraka uliotolewa na Daruso jumanne wiki hii wa kutoa saa 72 kwa wanafunzi wanufaika wa mkopo kupatiwa, la sivyo wanafunzi wangekusanyika na kuandamana wakianzia chuoni hapo kuelekea Bodi ya Mikopo ya Elimu ya Juu. Naibu Makamu wa Chuo (Taaluma), Profesa Bonaventure Rutinwa akizungumza na gazeti hili jana, alisema kuwa barua ya Daruso ni kwa ajili ya wanafunzi waliobakia.“Barua ya Daruso ni tangazo ambalo halijaelekezwa kwetu pekee, ila taratibu ni zilezile kwamba wangezingatia sheria na kanuni za chuo,”alisema Profesa Rutinwa.Alisema kwa sasa mchakato wa sheria, unaendelea kama ilivyopangwa. Alisema kwa barua hiyo, waliopo chuoni hawawezi kuwaombea msamaha wanafunzi waliosimamishwa masomo, kwa kuwa ni sawa na shauri ambalo limeshafikishwa mahakamani. Hata hivyo, alisema wale waliosimamishwa masomo, wao wenyewe ndio wanaostahili kuomba radhi, kwa kuwa mtuhumiwa anapofunguliwa mashtaka anayo fursa ya kukiri makosa na kuomba radhi.“Mwanafunzi mwingine hawezi kufanya hivyo kwa niaba, hilo haliwezekaniki,”alisema Profesa Rutinwa.Barua hiyo ya Daruso iliongeza kuwa kwa taharuki hiyo, wanaamini kuwa wazazi, ndugu na viongozi, watawasamehe kwa yote yaliyotokea, hasa ikizingatiwa kuwa nia yao ilikuwa kuisihi Bodi ya Mikopo ya Eli ya Juu(HESLB), kutatua changamoto za mikopo walizonazo wanafunzi wenzao, ambao tayari ni wanufaika wa mikopo.Hata hivyo, barua hiyo ya Daruso iliwaomba wanafunzi wote kuwa watulivu, wakati serikali yao ikiendelea na jitihada mbalimbali kwa kushirikiana na mamlaka husika, kuhakikisha kuwa kila mwanafunzi anapata stahiki zake.Uongozi wa UDSM uliwasimamisha wanafunzi watano ili kupisha uchunguzi kwa kukiuka sheria ndogo za wanafunzi ambao ni Rais wa Daruso, Hamis Musa Maulid, Waziri wa Mikopo Malekela Joseph Brighton, Waziri wa Habari, Judith Mariki Godson, Ititi Kasim Mussa na Milanga Hussein Hassan. Viongozi hao watasubiri uchunguzi kufanyika kwa muda usiojulikana, kisha kuitwa na Kamati ya Nidhamu kusikiliza na kutoa mapendekezo juu ya adhabu inayowastahili.	1
35	 BINTI wa miaka 13 aliyetembea zaidi ya kilometa 48 kukimbia mateso ya mama wa kambo wilayani Chamwino mkoani Dodoma, atarudi shuleni na ataishi kwa mama yake mzazi.Uamuzi huo umetolewa baada ya kikao cha maafikiano baina ya Jeshi la Polisi na Ofisi ya Ustawi wa Jamii Wilaya ya Chamwino. Binti huyo alikuwa akisoma darasa la tano katika Shule ya Msingi Mlowa Barabarani, alikatisha masomo Septemba mwaka jana kwa madai ya kuchoshwa na mateso ya mama wa kambo ikiwemo kunyimwa chakula na kutishiwa kuwekewa sumu kwenye chakula.Aliamua kutoroka huku akiltembea zaidi ya kilomita 48 kwa mguu kutoka Mlowa Wilaya ya Chamwino hadi Mkonze katika Manispaa ya Dodoma, ambako alifanikiwa kupata kazi za ndani.Kutokana na sakata hilo, Jeshi la Polisi likawashikilia watu wanne akiwemo baba mzazi wa binti huyo, Juma Wilson, mama mzazi Mariam Ngosi, mama wa kambo Jackline Mlonga, wote wakazi wa Mlowa Barabarani Wilaya ya Chamwino na Sarafina Kwili anayeishi Mkonze, ambaye alikuwa akiishi na binti kama mfanyakazi wa kazi za ndani.Ofisa Ustawi wa Jamii Wilaya ya Chamwino, Faraja Maduhu alisema baada ya watuhumiwa hao kupelekwa kituo cha polisi na kuchukuliwa maelezo, walipelekwa Ofisi ya Ustawi wa Jamii kuwasikiliza na kuona ni namna gani mtoto huyo atarudi shuleni na kuwa kwenye mikono salama ili kulinda makuzi na ustawi wake.“Tulikaa pamoja Jeshi la Polisi na Ustawi wa Jamii na kila mmoja alijieleza na mwisho tukakubaliana Sarafina Kwili ambaye alikuwa akikaa na binti huyo kama mfanyakazi wa ndani alipe shilingi 300,000 kama fidia na atagharamia gharama zote za mchakato wa binti huyo kurudi tena shuleni,” alisema Maduhu.Maduhu alisema mchakato wa kumrudisha binti huyo shuleni ,umeanza na ikiwezekana wiki ijayo ataanza masomo na atapelekwa darasa la sita. Aidha, alisema binti huyo alipelekwa maabara na kuchukuliwa vipimo mbalimbali ikiwemo Ukimwi, magonjwa ya zinaa na mimba, lakini hakukutwa na maambukizi yoyote.“Tumekubaliana mtoto ataishi kwa mama yake mzazi chini ya usimamizi wa Ofisi ya Ustawi wa Jamiii na Jeshi la Polisi Wilaya ya Chamwino. Ofisa Maendeleo ya Jamii wilayani Chamwino, Sophia Swai aliwataka wazazi kuhakikisha mtoto anapokuwa haonekani nyumbani, wafuate tararibu zinazohusisha vyombo vya dola na si kutafuta kimya kimya.Awali binti huyo alidai chanzo cha kutoroka ni manyanyaso aliyokuwa alipata kutoka kwa mama wa kambo. “Alikuwa akininyima chakula unatoka shuleni unafika nyumbani haukuti chakula wamemaliza chote nikimuuliza mama anasema unadai chakula kwani wewe ndio umenioa, siku nyingine akasema ataniwekea sumu kwenye chakula Jambo hilo likawa linaniumiza sana na kunipa mawazo,” alidai.Baba mzazi wa binti huyo, Juma Wilson wakati wa mahojiano, alisema binti huyo alitoroka shuleni Septemba 27, mwaka jana huku akiwa ameacha madaftari yake darasani. Mratibu wa Shirika lisilokuwa na Kiserikali la Woman Wake Up (WOWAP), Nasra Suleiman ambao ndio waliliibua sakata hilo na kufanikisha watuhumiwa katika Kituo cha Polisi Chamwino amesema serikali iongeze nguvu katika kupambana na vitendo vya ukatili.	1
36	 BONN, UJERUMANI KIONGOZI wa Ujerumani, Kansela, Angela Merkel na Rais Vladimir Putin, jana walitarajiwa kukutana katika mkutano wao wa kwanza wa kilele tangu Urusi ilipoinyakua rasi ya Crimea, jirani na Ukraine miaka minne iliyopita. Mkutano huo umetoa fursa kwa viongozi hao kuimarisha mahusiano katika wakati ambapo kuna wasiwasi kufuatia sera mbovu za Rais Donald Trump wa Marekani ambazo ni pamoja na ushuru wake kwenye bidhaa ya chuma cha pua na bati kutoka mataifa ya Umoja wa Ulaya na hatua ya Marekani ya kuiongezea Urusi vikwazo. Merkel na Putin walikutana kwa mara ya mwisho mjini Sochi Kusini mwa Urusi miezi minne iliyopita kwa mazungumzo yaliyoangazia mzozo wa Ukraine wakati ambapo pia kulianzishwa upanuzi wa bomba la gesi asilia moja kwa moja kutoka Urusi hadi Ujerumani. Mkutano huu pia unatarajia kuzungumzia mzozo wa Ukraine, mradi wa bomba la mafuta wa Nord Stream 2 na vita vya Syria, hii ikiwa ni kulingana na msemaji wa Serikali ya Ujerumani, Steffan Seibert.	0
37	NA KULWA MZEE DAR ES SALAAM MAHAKAMA  Kuu Kanda ya Dar es Salaam, imebariki  Serikali  kutaifisha mali na Sh bilioni 14.2 za iliyokuwa Kampuni ya Development Entrepreneurship for Community Initiative (DECI) baada ya kujiridhisha kwamba zilitokana na mchezo haramu wa upatu. Uamuzi huo  ulitolewa jana na Jaji Stephen Magoiga  aliyekuwa akisikiliza shauri hilo na kusema wajibu maombi wameshindwa kuwasilisha vielelezo vyakupinga maombi ya Mkurugenzi wa Mashtaka Nchini (DPP) Biswalo Mganga, kutaka mali hizo zitaifishwe na kuwa mali ya Serikali. DPP aliwasilisha mahakamani hapo maombi namba 42 ya mwaka huu dhidi ya waliokuwa viongozi wa DECI Jackson Sifael Mtares, Dominick Kigendi, Timotheo Saiguran Ole Loitg’nye na Samwel Sifael Mtares.  Jaji Magoiga alisema kutokana na kutokuwepo kwa ushahidi huo, mahakama imeyakubali maombi ya DPP kama yalivyo na kutoa maelekezo saba kama ifuatavyo. Mali zote zilizoorodheshwa katika kiapo cha DPP zitaifishwe na kuwa mali ya serikali, pili Mameneja wa matawi ya Benki  zilizotajwa kuhifadhi fedha za Deci wazipeleke fedha hizo serikalini mara baada ya kupelekewa amri ya mahakama. Tatu malizote ambazo ni nyumba na viwanja vilivyotajwa katika shauri hilo zisajiliwe kwa  jina la Msajili wa Hazina kutoka jina la Deci,nne ,mali au viwanja ambavyo havijapimwa vipimwe na kusajiliwa kwa jina Msajili wa Hazina. Tano, DPP apeleke maombi mahakamani kuomba madalali wa mahakama kwa ajili ya kuwaondoa watu wanaoishi katika nyumba zilizotajwa katika shauri hilo,sita magari yote yabadilishwe umiliki na kuwa mali ya serikali na saba Kamishna wa Mamlaka ya Mapato Tanzania (TRA) ameelekezwa kubadilisha umilikiwa  wa gari hizo na kuwa mali ya serikali. Awali akisoma uamuzi huo, Jaji Magoiga alisema amezingatia hoja za pende zote mbili katika hauri hilo ikiwa ni pamoja na kuzingatia sheria inayoongoza namna ya kutaifisha mali zilizotokana kwa njia ya uhalifu ambapo kifungu namba 9 hadi 15 kinajitoshereza katika utekelezaji wake. “Viapo  vinahitaji ushahidi, unaeleza ukweli na ikibidi unaleta ushahidi, pasipo kuwepo ushahidi maana yake wameshindwa kupinga hoja za DPP, nimepitia kiapo chenu na kugundua kwamba kinamapungufu,” alisema Jaji Magoiga na kuongeza kwamba alitegemea wajibu maombi wangeonyesha chanzo kingine cha mapato. Awali DPP Mganga aliwasilisha maombi hayo mahakamani hapo, akiiomba itoe amri ya kutaifishwa kwa mali za kampuni hiyo yakiwemo magari 11, nyumba na viwanja vinane na fedha ziwe nali ya Serikali ya Jamhuri ya Muungano wa Tanzania. Mali hizo ni nyumba namba UKMMD/1237 iliyoko Mwembe Madafu, Ukonga, Dar es Salaam, kiwanja namba 651, kitalu ‘M’ kilichopo Forest area, Mbeya, nyumba iliyoko kiwanja namba 7, kitalu ‘P’  ikiwa na hati namba  033004/23 kilichopo mtaa wa Rufiji, Manispaa ya Mwanza. Mali nyingine ni ardhi iliyoko katika kiwanja namba 2/283/2 kitalu “E” Mabibo, Kinondoni, Dar es Salaam, kipande cha ardhi ambacho hakijapimwa kilichopo kijiji cha Manyinga, Turiani, Mvomero, Morogoro, kiwanja namba 467 kilichopo kitalu “H” kikiwa na hati ya usajili namba 48170 kilichopo eneo la Tegeta, Dar es Salaam, nyumba iliyoko kiwanja namba MM/19/P kilichopo Manzese karibu na barabara ya Morogoro, Dar es Salaam na nyumba iliyoko katika kiwanja namba KND/MXS/MNM/Z ikiwa na leseni ya makazi namba KND 008337 Kinondoni, Dar es Salaam. Magari  ni Toyota Premio lenye namba  T 132 AWJ, Toyota Land Cruiser namba T 480 AUP,   Toyota Rav 4 namba T 274 ATQ, Toyota Mark II namba T 676 AYP, Subaru Legacy namba T 682 AUT, Toyota Ipsum namba T 850 AXY, Toyota Ipsum  T455 ADM, Toyota Mark II T 186 AYX, Mitsubishi Pajero  T 852 AAV, Toyota Lande Cruiser T 789 AUX, Nissan Terrano namba T 899 AYU. Aliomba amri ya kutaifishwa kwa fedha zilizoko benki katika akaunti namba 22601601056 iliyoko National Microfinance Bank (NMB), tawi la Msasani  ikiwa n ash. 12,503,068,647.89. Fedha nyingine taslim ni zilizoko katika akaunti namba 000120100000194/1 iliyoko Dar es Salaam Community Bank (DCB), tawi la Uhuru ikiwa na sh. 1,457,700,462.49 na fedha taslim zilizoko katika akaunti namba 021140019558 iliyoko Kenya Commercial Bank (KCB), tawi la Samora, Dar es Salaam, ikiwa na Sh 57,933,304	1
38	 MHIFADHI wa utalii katika Hifadhi ya Taifa ya Tarangire, Neema Philipo amesema idadi ya watalii wa ndani mwaka 2017-2018 inatarajiwa kuongezeka kwa asilimia 10 ikiwa ni zaidi ya watalii 76,829 waliokwishatembelea hifadhi hiyo kufi kia Julai mwaka jana, kutokana jitihada na mipango madhubuti inayofanyika kutangaza utalii wa ndani.Akizungumza na gazeti hili ndani ya Hifadhi ya Taifa ya Tarangire, Philipo alisema idadi hiyo itaongezeka kwa asilimia 10 au zaidi ukilinganisha na mwaka 2016-2017 ambayo hadi kufikia Julai mwaka jana, idadi ya watalii waliotembelea walikuwa 76,995 tu. Alisema mwaka 2014- 2015 waliotembelea Hifadhi ya Tarangire walikuwa 49,200 ambao mwaka uliofuta 2015-2016 waliongezeka na kufika 64,022.Alisema ongezeko hilo litaongezeka kutokana jitihada zilizofanywa na zinazofanywa na timu ya idara ya utalii ya hifadhi hiyo kuhakikisha wanapita shule, vyuo, taasisi za watu binafsi na serikali, kwenye mikutano ya vijiji, makongamano na mikutano na kutangaza umuhimu wa kutembelea vivutio.“Tukishapokelewa kwenye sehemu hizo kwa lengo la kutangaza utalii, tunafundisha kwani wengi hawafahamu utalii sio kuona wanyama tu, uko mwingi sana, pia tunajitajidi kubadilisha mtazamo wa Watanzania kwamba kutembelea hifadhi ni anasa,”alisema. Alisema barabara zilizopo kwenye hifadhi hiyo zinapitika kwa magari ya kawaida ya abiria kama Toyota Coaster, Hiace, mabasi na magari mengine madogo.Philipo alitaja vivutio vinavyopatikana kwenye hifadhi hiyo kuwa ni makundi makubwa ya tembo, aina tofauti za wanyama wakubwa, idadi kubwa ya miti ya mibuyu, chatu wanaopanda Mto Tarangire na mabwawa. Alitaja pia bidhaa za utalii kuwa ni kuangalia wanyama, utalii wa kutembea kwa miguu, utalii wa kuruka na puto, utalii wa kupiga picha, kupiga kambi, utalii wa usiku na utalii wa kula porini.Hifadhi ya Tarangire inatekeleza mpango wa miradi mbalimbali ya ujirani mwema kwenye maeneo ya vijiji vinavyozunguka hifadhi hiyo. Mhifadhi wa Idara ya Ujirani Mwema wa Hifadhi ya Tarangire, Heriel Masaki alisema hifadhi hiyo inapakana na vijiji 46 na 23 kati ya hivyo vinapakana moja kwa moja. Vijiji vingine 23 havipakani moja kwa moja isipokuwa vipo kwenye Mfumo wa Ikolojia wa Hifadhi za Manyara na Tarangire.Alitaja baadhi ya miradi inayotekelezwa katika baadhi ya vijiji ili kuimarisha ujirani mwema mwaka 2015-2016 kuwa ujenzi wa zahanati katika Kijiji cha Gijedabou kilichopo Wilaya ya Babati uliogharimu Sh milioni 65. Alitaja miradi mingine ni ujenzi wa jengo la utawala la Shule ya Sekondari ya Emboret wilayani Simanjiro uliotumia Sh 89,221,050 na ujenzi wa madarasa mawili ya Sekondari ya Mbugwe, Simanjiro uliogharimu Sh milioni 44.Kilombero yapewa mil 700/- kuboresha vituo vya afya Na Mwandishi Wetu, Chunya KAMPUNI ya Tanzania Leaf Tobacco Limited (TLTC), imepongezwa kutokana na mchango wake wa kiuchumi na kijamii katika miongo mitano ya kazi zake nchini. Mkuu wa Wilaya ya Chunya, Mary Mahundi amesema hayo mwishoni mwa wiki wakati wa sherehe za kutimiza miaka 50 ya TLTC. Mkuu huyo wa wilaya amesema kampuni hiyo imebadili maisha ya wakulima wengi wa tumbaku, familia za waajiriwa na taifa kwa ujumla kutokana na mchango wake wa kiuchumi.“Nawapongeza TLTC kwa kujenga ushirikiano wa muda mrefu na wakulima wadogo pamoja na serikali, jambo ambalo limechangia kwa kiasi kikubwa maendeleo ya nchi,” alisema. Aidha, alisema kampuni hiyo ya tumbaku pia imechangia kwa kiasi kikubwa maendeleo ya jamii kwa ufadhili wake wa kifedha kupitia ushiriki katika miradi ya kijamii. Kauli hiyo ya mkuu wa wilaya iliungwa mkono na Kaimu Mkurugenzi Mkuu wa Bodi ya Tumbaku Tanzania, Dk Julius Ningu aliyeipongeza kampuni hiyo kwa kazi nzuri.Akizungumza mkoani Tabora wakati wa sherehe hizo za kutimiza 50 ya TLTC, Dk Ningu alisema katika umri huo, wakulima wadogo pia walinufaika kwa kiasi kikubwa kwa kulima na kuuza bidhaa hiyo kwa kampuni hiyo. Na John Nditi, Morogoro HALMASHAURI ya Wilaya ya Kilombero mkoani Morogoro imepatiwa Sh milioni 700 kutoka Serikali Kuu kwa ajili ya kuboresha vituo vya afya na kununulia vifaa tiba.Hayo yalisemwa na Mwenyekiti wa halmashauri hiyo, David Ligazio wakati wa kikao cha Baraza la Madiwani kilichofanyika hivi karibuni mjini Ifakara. Ligazio alisema serikali inaendelea kutoa huduma nzuri kwa wananchi katika halmashauri hiyo na moja ya jukumu kubwa ni kuboresha huduma za afya kwa wananchi wake. Mwenyekiti huyo alisema katika fedha hizo Sh milioni 500 zimetolewa kwa ajili ya kuboresha vituo vya afya wakati Sh milioni 200 zimeelekezwa katika upatikanaji wa vifaa tiba.“Fedha hizi zimetolewa mwaka huu na nyingine mwaka jana ambazo zilipelekwa katika maboresho ya Kituo cha Afya cha Mlimba,” alisema. Alisema fedha hizo Sh milioni 700 zipo nje ya zile zinazopelekwa kila baada ya miezi mitatu katika vituo vya afya. Mwenyekiti wa halmashauri hiyo alisema kwa sasa halmashauri ina vituo vya afya vinne ambavyo ni Mlimba, Mngeta, Mang’ula na Mgudeni.Katika hatua nyingine, baraza hilo limefikia uamuzi wa kumtimua kazi mmoja wa dereva wa halmashauri hiyo (jina limehifadhiwa), baada ya kubainika kuwa alitumia vyeti feki wakati wa ajira yake na hiyo imetokana na uhakiki ulioendeshwa na serikali hivi karibuni. Kaimu	1
39	 Simba iliingia mkataba wa miezi sita na kocha huyo mwishoni mwa Desemba mwaka jana na ilitaka kumuongeza mkataba wa miaka miwili, lakini kocha huyo aligoma akitaka mkataba usiozidi mwaka mmoja pamoja na kitita cha Sh milioni 100.Habari za uhakika kutoka kwa mmoja wa viongozi wa juu wa Simba zilizopatikana Dar es Salaam jana, zilisema wameshindwana na kocha huyo na sasa wanafanya mchakato wa kutafuta kocha mwingine.“Hatutaki kufanya makosa tuliyoyafanya msimu uliopita, kumpa kocha timu iliyosajiliwa na kocha mwingine, tumeshindwana anataka fedha nyingi sana kisha asaini mkataba mfupi, hatuwezi tumekubaliana kuachana naye tutafute kocha mwingine,” alisema kiongozi huyo.Kocha huyo aliichukua Simba baada ya kuondoka kwa Patrick Phiri aliyetupiwa virago kutokana na timu kupata matokeo mabaya.Kopunovic, raia wa Serbia aliichukua Simba ikiwa nafasi ya 12 mwishoni mwa mechi za raundi ya kwanza na kuiongoza mpaka kumaliza nafasi ya tatu.Tangu juzi viongozi wa Simba walikuwa na kikao na kocha huyo wakiwa na nia ya kuongeza mkataba, lakini walishindwa kufikia muafaka.Kopunovic alizungumza na gazeti hili juzi na kusema kuwa alikuwa akijiandaa kukabidhi ripoti yake kwa uongozi na ndipo ajue hatma yake. Akiwa Simba, Kopunovic aliiongoza kutwaa Kombe la Mapinduzi, michuano inayofanyika kila mwaka visiwani Zanzibar.Chini yake Simba pia ilibadilika na kuanza kupata matokeo ya kuridhisha ingawa hayakuwa ya moja kwa moja baada ya mechi nyingi za kutoka sare, pia alitoa nafasi kwa wachezaji chipukizi.	2
40	Na WINFRIDA MTOI, Dar es Salaam UONGOZI wa Klabu ya Yanga na wadhamini wao GSM, wanatarajia kukutana na wachezaji leo kupanga mikakati ya maandalizi ya kurejea dimbani katika mtanange wa Ligi Kuu Tanzania Bara. Tangu marufuku ya michezo iliyowekwa na serikali ya kuzuia shunguli zote za michezo, timu hiyo haijakutana zaidi ya kila mchezaji kufanya mazoezi binafsi. Mkurugenzi wa Mashindano wa Yanga, Thabit Kandoro, alisema lengo kubwa la kukutana pande zote tatu ni kukumbushana majukumu ya kila mmoja katika kuhakikisha wanafanya vizuri Ligi Kuu Bara na Kombe la Shirikisho la Azam. “Lazima tuwe na ushiriki mzuri katika mashindano yote, hivyo tumeona tuitishe kikao maalum cha pamoja kuhakikisha  kunakumbushana wajibu na kunapeana mikakati ya namna ambayo tutafanikisha mipango yetu,” alisema Kandoro. Alisema baada ya kikao hicho, benchi la ufundi litaendelea na taratibu zake likianza kuwapima wachezaji afya na uzito kabla ya kuanza mazoezi rasmi. Alieleza kuwa maandalizi ya uwanja wa mazoezi yameshafanyika, wataendelea kufanyika Chuo Cha Sheria kama ilivyokuwa awali na endapo vipimo vitakamilika Jumatano wanaanza rasmi kujifua. Alisema lengo lao ni kufanya mambo mazuri, yatakayomfurahisha kila Mwanayanga ikiwamo kuchukua ubingwa wa kombe shirikisho. Kandoro alisema anaamini wachezaji wamezingatia kile walichokuwa wanaelekezwa na mwali, wakati akitoa program za mazoezi ya binafsi na viongozi wa benchi la ufundi waliokuwepo walikuwa wanawafuatilia. Wakati huo huo, Makamu Mwenyekiti wa klabu hiyo, Frederick Mwakalebela, aliwataka Wanayanga kutulia katika kipindi hiki, kwani ni muda wa Yanga kufanya mambo makubwa. Mwakalebelea alisema miongoni mwa mambo hayo, ukiacha usajili ni mchakato wa mabadiliko ambao upo katika hatua nzuri, hivyo wasiyumbishwe na watu. “Tunafahamu kuna watu wanapinga, lakini sisi tunaangalia maslahi ya klabu na makubaliano ya wengi, tunawaomba Wanachama na wadau wa Yanga waunge mkono kile kinachofanywa na uongozi, wasikubali kurudishwa nyuma,” alisema. Alisema kamati ndogo inayoongozwa na Alex Mgongolwa, imefanya kazi kubwa na inaendelea na kazi ya kuhakikisha unapatikana mfumo sahihi wa uendeshaji wa klabu.	2
41	 Na JANETH MUSHI-ARUSHA WABUNGE wawili wa Chama cha Demokrasia na Maendeleo (Chadema), Godbless Lema wa Arusha Mjini na Joshua Nassari wa Arumeru Mashariki, wameweka hadharani ushahidi wa video unaoonyesha jinsi baadhi ya madiwani wao walivyoshawishiwa kukihama chama hicho na kujiunga na CCM. Wabunge hao walibonyeza kitufe jana mbele ya waandishi wa habari kama walivyoahidi Jumapili iliyopita, kwamba wangeanika ushahidi huo hadharani   kuonyesha mbinu walizoziita chafu, zilizofanywa na viongozi wa Serikali kwa madiwani wao. Katika ushahidi huo, madiwani hao wanaonekana kwa nyakati tofauti, wakizungumza na Mkuu wa Wilaya ya Arumeru, Alexander Mnyeti, Katibu Tawala, Wilaya ya Meru, Timotheo Mzava na Mkurugenzi wa Halmashauri ya Meru, Christopher Kazeri. Mazungumzo kati ya viongozi hao wa Serikali na madiwani hao, yanahusu kuhama kwa madiwani hao na ahadi walizotakiwa kupewa baada ya kutimiza nia hiyo. Katika video ya kwanza inayoonekana kuchukua dakika zipatazo 30 baada ya kurekodiwa Agosti 28, mwaka huu, Mzava anaonekana akiwa ofisini akizungumza na mmoja wa madiwani wa Chadema kwa kumshawishi ahamie CCM. Katika mazungumzo hayo, diwani huyo anaomba kabla hajajiuzulu, atekelezewe miradi miwili ya soko na barabara iliyopo kwenye kata yake. Diwani huyo anasikika akisema ana nia ya kuhama ila ana mashaka na madiwani wengine waliokwisha kuhamia CCM ambao anasema yeye ni tofauti na madiwani hao. Kwenye video hiyo hiyo, inaonekana siku diwani huyo huyo akizungumza na Mkuu wa Wilaya (Mnyeti), Mkurugenzi Kazeri. Katika video hiyo, diwani huyo anaonyesha wasiwasi wa kuhama akisema anahofia kutolipwa fedha hizo baada ya kuhama. Katika mazungumzo hayo, Mkurugenzi Kazeri anasikika akisema tayari wamekwisha kupiga hesabu ya idadi ya vikao walivyobakiza madiwani hao kabla ya kumalizika kipindi chao cha uongozi mwaka 2020. Pia, Kazeri anasikika akimwambia diwani huyo  kwamba ni vema akaangalia mwelekeo wa maisha yake na akimsisitizia diwani huyo kwamba ameshampa maelekezo mweka hazina wa halamshauri yao namna ya kuwalipa kiinua mgongo chao cha miaka mitano pamoja na posho zote ingawa wamekuwa madarakani kwa   mwaka mmoja na nusu. Mnyeti pia anasikika akimweleza diwani huyo  kwamba akishaandika barua ya kujiuzulu na kuhamia CCM, atatafutiwa ajira zitakapotangazwa na kwamba kabla ya ajira rasmi, diwani huyo atakuwa akifanya kazi za kujitolea akisubiri ajira rasmi. Mnyeti anasikika akisema yeye hafanyi uamuzi  lakini ana ushawishi na kwamba Katibu Mkuu wa CCM, Abdulrahman Kinana, alishachukua wasifu wa madiwani hao (CV). Vilevile Mnyeti anasikika akisema kwa mamlaka aliyonayo, atashughulikia suala hilo na  alimsisitizia diwani huyo  kwamba Rais Dk. John Magufuli, anatarajia kutembelea mkoani Arusha baada ya wiki tatu kuanzia siku waliyokuwa wakizungumza. Mnyeti anaonekana akimshawishi diwani huyo ahame kwa kuwa Rais Dk. Magufuli atakapokuwa Arusha  watapelekwa wakaonane naye usiku. Kwa mujibu wa video hiyo, Mnyeti akiwa nje ya ofisi yake anaendelea kusema madiwani wengine wawili wameshatafutiwa ajira katika ofisi za Mamlaka ya Mapato Tanzania (TRA) na katika ofisi za Wizara ya Maliasili na Utalii. Mnyeti anazidi kumtaka diwani huyo aandike barua ya kujiuzulu na hata kama hana ajira, yeye yuko tayari kumlipa mshahara  aweze kutunza familia yake. Video hiyo pia inamuonyesha diwani huyo akilalamikia mgao wa Sh milioni mbili alizoahidiwa kupewa kama kianzio huku Mkurugenzi Kazeri akisikika akisema hakuna diwani aliyepewa zaidi ya kiasi hicho cha fedha. Pia  Kazeri anasikika akimwahidi diwani huyo kwamba atatekeleza miradi katika kata yake ili akigombea udiwani kupitia CCM wakati wa uchaguzi mdogo  aweze kuchaguliwa kwa urahisi kwa kuwa ameshatekeleza ahadi kwa wapiga kura wake. VIDEO NYINGINE Video nyingine  inaonyesha aliyekuwa Diwani wa Makiba, Emanuel Mollel, akizungumza na diwani mwenzake akimshawishi mwenzake ambaye haonekani vizuri kwenye picha, kwamba ahame kwa sababu  hata Diwani wa Maroroni, Bryson Isangya, alipokuwa akioa, Mzava ambaye ni Katibu Tawala, ndiye aliyekuwa mratibu wa harusi yake. Diwani huyo anasikika akisema kwamba Kazeri amewahakikisha kuwa uchaguzi mdogo ukirudiwa  watampigia kura ya kutokuwa na imani Mwenyekiti wa Halmashauri, Willy Njau. Katika video hiyo, mkurugenzi huyo anasikika akisema kwamba  katika uchaguzi wowote utakaoitishwa, hakuna mgombea wa Chadema atakayetangazwa hata kama atakuwa ameshinda. Mbali na video hizo, Lema na Nassari walionyesha sauti iliyorekodiwa ambako mtu mmoja aliyejitambulisha kwa jina la Mnyeti, akizungumza na mmoja wa madiwani aliyejiuzuru jimboni kwa Nassari. Katika sauti hiyo, Mnyeti anasikika akimuuliza kama wakati wa vikao vyao kuna mtu alikuwa anawarekodi, lakini mtu huyo anasikika akisema hakukuwa na mtu aliyekuwa akiwarekodi. NASSARI Akizungumza baada ya kuonyesha ushahidi huo ambao nakala zake alizigawa kwa waandishi wa habari kupitia flash, Nassari alisema kufanya siasa na kuongoza wananchi hakuhitaji nguvu bali kunahitaji akili. “Nilishasema sina shida ya diwani kuhama chama, nina shida na watu wanavyohama chama halafu kwa kumtaja rais, hii ni aibu kwa taifa, dola na Serikali kwa ujumla. “Mmeona aina ya rushwa, rushwa ya fedha, ajira, ulinzi, makazi, kiinua mgongo na posho ya miaka mitano ambayo mtu hajaitumikia, lakini anaahidiwa kupewa. “Rais amejipambanua kwamba ni kiongozi anayesimama na kupinga rushwa kwa vitendo. “Katika hili, sikutaka kuiabishia Serikali ndiyo maana nilitaka kukutana na rais nimpe ushahidi ili achukue hatua, lakini kwa kuwa Polepole ambaye ni Katibu Mwenezi wa CCM amejitokeza na kututaka tuwe wazi, na sisi tumeamua kueleza kila kitu. “Juzi niliwasiliana na Mkurugenzi Mkuu wa Takukuru, Valentino Mlowola kupitia ujumbe wa maandishi nikimuomba nikutane naye kumpa ushahidi wetu. “Kwa hiyo, kesho asubuhi (leo), tutakwenda Takukuru Dar es Salaam kupeleka ushahidi kwa sababu  kuna ushahidi mwingine hatujauonyesha kwa sababu ni aibu kwa Serikali. “Kwa kifupi, tunao uchafu mwingi ambao tukiuachia hapa, ni aibu kwa dola na hata kwangu mbunge. Kwa hiyo, tunawaomba wachukue hatua , hii ni tamthilia kama Isidingo, yaani hii ni sehemu ya kwanza,” alisema Nassari. LEMA Naye Lema alisema watendaji wa Serikali  waliohusika katika matukio hayo  hawastahili kuwa kwenye ofisi za umma kutokana na makosa waliyoyafanya. “Gharama za kurudia uchaguzi katika kata moja ni kati ya Sh milioni 250 hadi Sh milioni 300. Kwa hiyo, katika kata zote zitakazorudia uchaguzi, zitatumika zaidi ya Sh bilioni 4.5 ambazo zingeweza kujenga kilomita tisa za barabara. “Sina hakika kama kuna hatua zitachukuliwa dhidi ya watu hao, lakini uhakika nilionao  ni kwamba tumetekeleza wajibu wetu. “Lakini tutakenda Takukuru, nyie tumewapa kidogo, wao tunawapa mziki wote  waangalie na mambo ambayo tumeogopa kuwaonyesha hapa   wajue sisi tuna busara,” alisema Lema. Alisema anaamini Takukuru watachukua hatua dhidi ya watumishi hao kama ambavyo wamekuwa wakifanya kwa watu wengine wanaohusika na rushwa. MNYETI Akizungumzia madai hayo, Mnyeti alisema atazungumzia tuhuma hizo leo saa 2.00 asubuhi mbele ya waandishi wa habari. Mkurugenzi Kazeri alipopigiwa simu, alimtaka mwandishi wetu ampigie baadaye na alipopigiwa tena, simu yake haikupatikana. Viongozi wengine waliotajwa kwenye ushahidi huo wa video akiwamo Gambo, Katibu Tawala Mnzava Mollel, hawakupatikana kupitia simu zao za mkononi.	1
42	NA KULWA MZEE -DAR ES SALAAM KESI ya kusafirisha dawa za kulevya inayomkabili Abdul Nsembo na Mkewe Shamim Mwasha, iko mbioni kuhamia Mahakama Kuu Kitengo cha Makosa ya Rushwa na Uhujumu Uchumi baada ya kuwasomea washtakiwa maelezo ya mashahidi. Washtakiwa walisomewa maelezo ya mashahidi jana katika Mahakama ya Hakimu Mkazi Kisutu mbele ya Hakimu Mkazi Mfawidhi, Godfrey Isaya ili kesi yao iweze kuhamishiwa Mahakama Kuu kwa ajili ya kusikilizwa. Wakili wa Serikali Mwandamizi, Wankyo Simon, alidai shauri hilo lilikuja kwa ajili ya kusomwa maelezo ya mashahidi na alidai upande wa Jamhuri una mashahidi 12. Kabla ya kuanza kusoma maelezo ya mashahidi Wankyo alisoma kwanza vielelezo vilivyomo katika taarifa hiyo ya maelezo ya mashahidi. Vielelezo hivyo vilikuwa ni maelezo ya onyo kwa watuhumiwa wote wawili, hati ya ukamataji, ripoti ya uchunguzi wa maabara ya Serikali, fomu ya kuwasilisha sampuli maabara, taarifa ya usajili wa gari kutoka Mamlaka ya Mapato Tanzania (TRA) na bahasha zilizokuwa na dawa za kulevya. Akisoma maelezo ya shahidi wa kwanza Mkaguzi Msaidizi wa Polisi, Paschal Daudi, ambaye ndiye alikuwa kiongozi wa upekuzi siku washtakiwa walipokaguliwa na kukamatwa, alidai Mei mosi 2019, alipewa kazi ya kuongoza ukaguzi katika nyumba ya mfanyabiashara Abdul Nsembo iliyopo Mbezi Beach Wilaya ya Kinondoni jijini Dar es Salaam. Alidai kwa mujibu wa maelezo ya Daudi walifika eneo la tukio saa 2 usiku na kugonga geti ambalo lilifunguliwa na mlinzi aliyejitambulisha kwa jina la Bakari Senkokwa na baada ya kujitambulisha na kumueleza kilichowapeleka Senkokwa aliwaeleza wasubiri amuite mwenye nyumba ambaye ndiye mwenye ufunguo. Kwa mujibu wa maelezo hayo baada ya muda mfupi alitoka mama ambaye alijitambulisha kwa jina la Shamim Mwasha ambaye alikiri kuwa ndiye mama mwenye nyumba na mke wa Nsembo. Inadaiwa Shamim alipoulizwa kuhusu mume wake alisema hakuwa anajua aliko kwani walikuwa na ugonvi wa kifamilia na hajui angerudi muda gani lakini wao walimuomba awaruhusu wafanye ukaguzi naye akawaruhusu. Kabla ya ukaguzi walimruhusu Shamim awakague ambapo alifanya hivyo na kujiridhisha kwamba hawakuwa wamebeba kitu chochote hatarishi kwake. Walipotakiwa ukaguzi katika maeneo kadhaa hawakufanikiwa kupata chochote wala kumuona yeyote hadi walipoingia katika moja ya chumba na kukuta vipande vya Gypsum vikiwa vimeanguka na alama ya mguu ikionesha kuwa kuna mtu alipanda darini muda mfupi uliopita. Alidai alimwagiza mmoja wa askari alioongozana nao aliyemtambulisha kwa jina la Brown apande darini kuangalia kama kuna mtu lakini hakuona mtu, baada ya kurudi mara ya pili aligundua kulikuwa na mfuniko unaotokea upande wa nje kwa kupitia kwenye paa hivyo aliufunua na kutoka nje kwenye kibaraza cha kuwekea tanki la maji ambalo Nsembo alikuwa amejificha nyuma yake. Simon alisema maelezo hayo yaliendelea kudai kuwa Brown alimshusha Nsembo chini na kuendelea na upekuzi ambapo walifanikiwa kukamata vitu kadhaa ikiwemo pasi ya kusafiria, cheti cha kuzaliwa cha Nsembo, vifaa vya mawasiliano kama simu, kifaa cha kuhifadhia picha za CCTV, na kifaa cha kuhifadhia nyaraka za kompyuta (external backup). Mbali na vifaa hivyo walikuta pia vikopo vinne vyenye unga ambao baadaye ulibainika kuwa ni dawa za kulevya na waliendelea na upekuzi katika magari ambapo katika gari moja aina ya Landrover Discovery lenye namba T 817 BQN nyuma ya kiti walikuta mfuko wa kitambaa uliowekwa kwenye mfuko laini wenye unga ambao baadaye ulibainika kuwa ni dawa za kulevya. Alidai waliweka kumbukumbu ya vielelezo vyote na katika fomu maalumu na kuwekalwa saini na wahusika wote wakiwemo washtakiwa. Maelezo hayo pia yalithibitishwa na maelezo ya mashahidi wegine 11 waliobaki ambao maelezo yao yalishabihiana na maelezo ya Paschal. Baada ya kusikiliza maelezo hayo hakimu Issaya alisema wataandaa taarifa kwa ajili ya kupeleka kesi Mahakama Kuu na itaangwa tarehe ya kusikilizwa kesi hiyo katika Mahakama Kuu.	1
43	" Hata hivyo, alisema bei za bidhaa za vyakula, hazikupanda licha ya kuwepo malalamiko kutoka kwa wananchi, kuwa bei za vyakula zilipanda maradufu mwezi uliopita.Mwezi uliopita Waislamu ambao walikuwa kwenye Mfungo wa Mwezi Mtukufu wa Ramadhani, walilalamikia kupanda kwa bei za vyakula, hasa wanavyotumia kupika futari kama magimbi, muhogo, viazi, maharage na tambi, kuwa bei yake ilipanda maradufu.Lakini, NBS imesisitiza kuwa vyakula vinavyotumiwa na Watanzania wengi, bei zake hazikupanda, bali bei za vyakula ambavyo havitumiwi na watu wengi, ndivyo bei yake ilipanda, lakini haikuathiri ukokotoaji wa mfumuko wa bei.Mkurugenzi wa Sensa na Takwimu za Jamii wa NBS, Ephrahim Kwesigabo alisema jana kuwa kupanda kwa mfumuko wa bei mwezi Julai, kunamaanisha kuwa kasi ya upandaji wa bei za bidhaa na huduma kwa mwaka ulioishia Julai, imeongezeka kidogo, ikilinganishwa na mwezi ulioshia Juni.""Ila mfumuko wa bei wa bidhaa za vyakula na vinywaji baridi, umebaki kuwa asilimia 8.1 mwei Julai kama ilivyokuwa mwezi Juni,"" alisema Kwesigabo wakati akizungumza na waandishi wa habari.Akizungumzia mfumko wa bei kwa bidhaa za vyakula na bidhaa zisizo za vyakula, Kwesigabo alisema badiliko la fahirisi za bei za bidhaa za vyakula nyumbani na migahawani, limepungua hadi asilimia 7.9 mwezi Julai kutoka asilimia 8.7 mwezi Juni.Alisema fahirisi za bei kwa bidhaa zisizo za vyakula, limeongezeka hadi asilimia 4.9 kutoka asilimia 4.8 mwezi Juni.Alitaja bidhaa hizo kuwa ni bia bei imepanda kwa asilimia 4.4, sigara asilimia 2.1, kodi ya pango asilimia 2.5 na mkaa asilimia 1.2.Alisema mfumuko wa bei, ambao haujumuishi vyakula na nishati kwa mwezi Julai, umepungua hadi asilimia 3.2 kutoka asilimia 3.5 ilivyokuwa Juni.Kuhusu thamani ya Shilingi ya Tanzania kwa mwezi Julai, alisema uwezo wa Shilingi 100 katika kununua bidhaa na huduma, umefikia asilimia 67 na senti 04.Akizungumza mfumuko wa bei kwa kipimo cha mwezi, Kwesigabo alisema umeongezeka kwa asilimia 0.1, ikilinganishwa na kupungua kwa asilimia 0.6 kama ilivyokuwa Juni. Lakini alisema fahirisi za bei, zimeongezeka hadi 149.16 Julai kutoka 148.98 mwezi Juni."	5
44	Na KHAMIS SHARIF-ZANZIBAR. MAHAKAMA Kuu Zanzibar, imeitaka jamii, kuacha kuwashutumu majaji na mahakimukuwa  wanajihusisha na vitendo vya kula rushwa katika kesi za udhalilishaji, badala yake waelewa kuna ugumu mkubwa wa uendeshaji wa kesi hizo. Kauli hiyo, ilitolewa visiwani Zanzibar na Mrajisi wa Mahakama Kuu Zanzibar, Mohamed Ali Mohamed, alipojibu hoja za baadhi ya wajumbe, waliohudhuria  uwasilishwaji wa rasimu ya utoaji wa huduma kwa umma. Alisema alisema si sahihi  kuona jamii inalalamikia au kuwashutumu watendaji wakuu wa ngazi ya mahakama wanakula rushwa kwenye kesi hizo. Alisema lazima jamii iamini kuna ugumu wa kesi hizo katika uendeshaji hadi hatua za kutoa uamuzii sahihi kisheria. Akitoa mfano wa kesi zainazowaumiza vichwa majaji na mahakimu, alisema wazazi kubaka au kulawiti mwanawe, kaka na mdogo wake, au mjomba na shemeji kwa kuwadhalilisha watu wao wa karibu. Alisema ugumu zaidi,huanzia wakati wanapotakiwa kutoa ushahidi, mtoto huona au watoto huona wazi wana wanafunga wazazi wao miaka 30, huanza kupotosha ushahidi. Alisema siku zote kesi za aina hiyo,jamii husubiri kwa hamu hukumu yake. Alisema wapo baadhi ya majaji na mahakimu, wamekuwa wazito kwenye utoaji wa hukumu katika kesi hizo. Akiwasilisha rasimu ya mkataba wa utoaji wa huduma kwa umma, mtoa mada Maulid Shaib Abdalla, alisema madhumini makuu ya mkataba huo, ni kutoa huduma zilizobora na kwa wakati kwa wananchi wote.	1
45	 CALIFORNIA, MAREKANI MKONGWE wa muziki na filamu nchini Marekani, Jill Scott, ameomba kuachana na mume wake, Mike Dobson, baada ya kufunga ndoa miezi 18 iliyopita. Jill mwenye umri wa miaka 45, ameweka wazi kuwa amefikia hatua hiyo baada ya kuona maisha yake yapo hatarini tangu kufungwa kwa ndoa hiyo. “Nimeamua kuomba talaka kwa kuwa maisha yangu yapo hatarini, tangu niingie kwenye ndoa, Dobson amekuwa wa kunitisha mara kwa mara, malezi yake yamekuwa tofauti na awali pamoja na mambo mengine mengi, hivyo nimeona bora nikae pembeni,” alisema Jill. Hata hivyo, kwa upande wa Dobson, ameonekana kumshangaa mrembo huyo huku akidai kuwa alikuwa anampa kila kitu ambacho alikuwa anakitaka pamoja na kumhakikishia usalama wa maisha yake, ila anaamini labda kuna jambo lingine tofauti na aliyoyataja.	4
46	" 	NA HERIETH FAUSTINE-DAR ES SALAAM      	IMEBAINIKA kuwa vifaa vya plastiki hutengenezwa kwa kemikali zaidi ya 200, hivyo kuwa chanzo cha aina 100 za ugonjwa wa saratani.   	Vifaa hivyo vya plastiki ni pamoja na mifuko ya rambo, bakuli, vikombe na vifaa vya kuhifadhia chakula (makontena).   	Hayo yalisemwa na Makamu Mwenyekiti wa Asasi ya Marafiki wa Watoto wenye Saratani Tanzania, Walter Miya, wakati wa uhamasishaji wa kupima afya kwa watoto.   	 Alisema toka matumizi ya plastiki yazidi kuongezeka nchini, ugonjwa wa saratani nao umeongezeka, hasa kwa upande wa akina mama.   	Kwamba ugonjwa wa saratani umekuwa ukiharibu ukuaji wa mfumo wa uzazi, hususani kwa watoto ambao bado kuzaliwa, mabadiliko ya kijenetiki na kushindwa kuona vizuri.   	Alisema kupitia utafiti mdogo walioufanya, inaonyesha asilimia 60 za saratani zimesababishwa na matumizi ya vifaa vya plastiki.   	“Watu wengi wamekuwa wakitumia vifaa vya plastiki bila kujua madhara yake, ukienda majumbani utakuta wanawake wengi wanachemsha maji na kuyahifadhi katika ndoo za plastiki yakiwa bado ya moto.   	“Baada ya muda ukija kuchunguza ile ndoo utakuta ina mabaka mabaka, maana yake imeshatoa kemikali nyingi na kuingia katika yale maji na athari hutoiona kwa muda huu, mpaka ifike miaka 10 au 15 na huwezi kugundua saratani yako imesababishwa na nini,” alisema Miya.   	Alisema jamii inapaswa kupunguza matumizi ya plastiki kutokana na madhara yaliyomo katika vifaa hivyo na kuwataka wachemshao maji kusubiri hadi yapoe ndipo wayamimine katika ndoo.   	“Kuna vitu vingi ukiviangalia unaweza ukaogopa ila huwezi kuvikimbia, ni kuangalia ni namna gani tunaweza kuvipunguza ili athari ya saratani isizidi kuongezeka.   	Alisema hata hivyo wanahitaji sera na sheria dhidi ya matumizi ya plastiki kutokana na kukithiri kwa vifaa hivyo ambavyo vimekuwa vikitengenezwa kila kukicha viwandani."	1
47	Lebo kubwa ya muziki hapa Bongo inayomilikiwa na mkali wa bongo fleva Diamond Platinumz Wasafi Classic Baby (WCB) leo imemtambulisha msanii mpya ambapo amekaribishwa na samba mwenywe amemkaribisha. Msanii aliyesajiliwa ni Zuchu ambaye ni mtoto wa Hadija Koppa ambaye ni sehemu ya wasanii walioimba nyimbo ya Super Woman. Katika ukurasa wa Istagramu wa Kampuni hiyo walimkaribisha wakisema Ni mtoto wa Malkia Mwenye Sauti ya Kasuku “Amepikwa akapikika Sasa Ni Muda wa Dunia Kufurahia kipaji Hiki Kipya kutoka Tanzania”. “Tafadhali kwa Heshima na Taazima Tunawaomba Watanzania Mumpokee na Kusheherekea Kipaji chake”. Msanii Diamond aliposti Zuchu na kumkaribisha kundini huku akiwatka wapenzi wa muziki nchini kumfuatilia msanii huyo katika mitandao yake ya kijamii.     WE INTRODUCE TO YOU THE NEW QUEEN OF BONGO FLEVA|| Ni mtoto wa Malkia Mwenye Sauti ya Kasuku.  Amepikwa akapikika Sasa Ni Muda wa  Dunia Kufurahia kipaji Hiki Kipya kutoka Tanzania. . . Ladies & The Gentleman Rasmi Tunamtambulisha Kwenu Msanii Mpya @officialZuchu Katika Label Yetu Ya @wcb_wasafi . • Tafadhali kwa Heshima na Taazima Tunawaomba Watanzania Mumpokee na Kusheherekea Kipaji chake. . . #TheNewQueenOfBongoFleva #KaribuZuchu #WelcomeZuchu #Wcb_wasafi #WCB4LIFE Cc @boomplaymusic_tz A post shared by  Wasafi Classic Baby! (@wcb_wasafi) on Apr 8, 2020 at 11:37am PDT    Welcome to @wcb_wasafi Family @officialzuchu …. Subscribe, ADD and Follow Zuchu on Her Official Social Media pages so that you can be the first one to get her First Release…. YOUTUBE: ZUCHU TWITTER:  OfficialZuchu FACEBOOK: OfficialZuchu TIKTOK: OfficialZuchu SNAPCHAT: OfficialZuchu TRILLER: OfficialZuchu #WCB4Life @wcb_wasafi @boomplaymusic_tz A post shared by  SIMBA..!🦁 (@diamondplatnumz) on Apr 8, 2020 at 11:36am PDT 	4
48	WASHINGTON, MAREKANI MAOFISA wa Marekani wamesema mamia ya wanajeshi wa Marekani wameanza kuondoka nchini Afghanistan kama ilivyokuwa imepangwa awali. Uondoaji askari wa Marekani unakuja wakati ambapo viongozi hasimu wa Afghanistan waliapishwa Jumatatu katika hafla mbili tofauti kama marais wa nchi, na hivyo kuibua wasiwasi kwa Marekani wa jinsi ya kuendelea na utekelezaji wa makubaliano ya kukomesha vita vilivyodumu kwa miaka 18. Mvutano baina ya Rais Ashraf Ghani ambaye alitangazwa kuwa mshindi wa uchaguzi wa Septemba mwaka jana na hasimu wake Abdullah Abdullah ambaye alielezea udanganyifu katika uchaguzi, unahatarisha kutumbukia tena katika machafuko.  Mvutano huo wa kisiasa umeyatia shakani mazungumzo ya ndani na kundi la Taliban ingawa Rais Ghani jana alisema ameanza kuunda timu ya majadiliano. “Jukumu letu ni kuhakikisha amani na kumaliza miaka 40 ya vita. Nitahakikisha amani inarejea na ujasiri wa watu na mfumo wa Jamhuri,” alisema Rais Ghani wakati akiapishwa. Msemaji wa Jeshi la Marekani nchini Afghanistan, Sonny Legget, alisema kwenye taarifa yake kwamba jeshi limeanza ‘kutimiza sharti la kupunguza wanajeshi hadi 8,600 ndani ya siku 135’. Kati ya wanajeshi 13,000 wa Marekani walioko Afghanistan, 8,000 wanajihusisha na mafunzo na kuvishauri vikosi vya Afghanistan, wakati wengine 5,000 wakishiriki kwenye operesheni ya kupambana na ugaidi na kulisaidia jeshi la nchi hiyo pindi wanapohitajika. Ghani alikuwa akijivuta kuwaachia wafungwa karibu 5,000 wa Taliban, kitu kilichokubaliwa kwenye mkataba wa amani wa Taliban na Washington.  Lakini jana Ghani aliahidi atatangaza amri ya kuachiliwa wafungwa, baada ya Marekani na maofisa kadhaa wa kigeni kuunga mkono juhudi hizo.  Waziri wa Mambo ya Nje wa Marekani, Mike Pompeo alipongeza hatua hiyo ya Ghani ingawa ‘alipinga vikali’ kuanzishwa kwa Serikali mbili mjini Kabul.  Pompeo alionya matumizi yoyote ya nguvu kusuluhisha tofauti za kisiasa.  Kundi la Taliban tayari limeyatuma magari yatakayowabeba wafungwa wanaotarajiwa kuachiwa, na pia wako tayari kuheshimu makubaliano kwa kuwaachia maofisa 1,000 wa Serikali waliokuwa wanawashikilia. 	0
49	 SERIKALI ya Tanzania ina mpango wa kujenga kiwanda kikubwa cha kuchakata nyama na kuongeza thamani katika ngozi, chenye uwezo wa kuchinja ng’ombe 1,500 kwa siku sambamba na mbuzi na kondoo 4,500.Kiwanda hicho kitajengwa mkoani Pwani ikiwa ni ushirikiano kati ya serikali za Tanzania na Misri, ambapo Kampuni ya Ranchi za Taifa (Narco) na Kampuni ya Uwekezaji ya Misri (Necai) ndio waratibu.Tayari makubaliano ya awali ya ujenzi huo, ikiwemo upembuzi yakinifu yamesainiwa, lengo likiwa ni kuzifikia fursa mbalimbali zilizopo katika bidhaa za mifugo ndani na nje ya nchi. Mkurugenzi Mtendaji wa Narco, Profesa Philemon Wambura kwa pamoja na Ofisa wa Bodi ya Kampuni ya Necai, Jenerali Ahmed Hassan waliweka saini makubaliano hayo mwishoni mwa wiki Dar es Salaam, wakishuhudiwa na Waziri wa Wizara ya Mifugo na Uvuvi, Luhaga Mpina na Balozi wa Misri nchini, Mohammed Gaber Aboul.Awali akizungumza, Mpina alisema ujenzi wa kiwanda hicho unaweka rekodi kwa nchi hizo ikiwa ni jitihada zilizoanzishwa na Rais John Magufuli baada ya kukutana na Rais wa Misri Abdel Fattah El-Sisi, Agosti mwaka 2017, na kuweka mikakati ya ujenzi huo ambapo hatua za awali zimeanza.Waziri Mpina alisema matumaini yake kuwa uwekezaji huo utakuwa wenye manufaa kwa kuwa asilimia 1.4 ya mifugo yote ifugwayo ipo nchini na asilimia 11 ya mifugo ya Afrika inapatikana Tanzania. “Tanzania ina mikataba mbalimbali ikiwemo ya uhifadhi na utunzaji wa mifugo, huku wizara ikiwa bega kwa bega na wafugaji ili kuzalisha mifugo bora na kuwa na nyama shindani pamoja na kuwa na mbari bora za mifugo,” alisema Mpina.Kuhusu kiwanda alisema ni mradi wenye kuishangaza dunia ambapo nchi zote zipo tayari kwa ajilibya kutekeleza ujenzi huo,ambapo baada ya miezi mitatu tangu kusainiwa kwa upembuzi yakinifu hatua nyingine za ujenzi zitaendelea, na Tanzania imeahidi kugoa ushirikiano katika hilo.Alisema Tanzania inategemewa na nchi nyingi za Afrika kwa kuuziwa mifugo na hata nyama ikiwemo nchi za Nigeria na Ghana zikiwa zinategemea sana ngozi.“Kupitia ujenzi huo, utasaidia kuendelea kukuza uchumi na kutakuwa na solo kubwa nchini Misri, Afrika na dunia kwa ujumla,” alisema Mpina huku akibainisha kuwepo pia fursa mbalimbali katika eneo la uvuvi wa samaki. Akizungumza, Balozi wa Misri nchini, Aboul alisema ushirikiano wa dhati baina ya nchi hizo umewezesha kufikia hatua hiyo ya ujenzi wa kiwanda hicho na kutoa manufaa kwa nchi hizo.Alisema makubaliano yaliyofikiwa ni matokeo ya ujumbe wa Misri pamoja na Rais wa nchi hizo walipokutana na Rais Magufuli na wananchi wataanza kuvuna mazao ya mifugo, kukuza uchumi na hats kufanya biashara.Naibu Waziri Abdallah Ulega alisema mradi pia utajikita kunenepesha wanyama walio hai, kuchakata nyama na kuiongeza thamani na kuongeza thamani kwa ngozi na bidhaa zake. “Ujenzi utaleta mapinduzi makubwa sekta ya mifugo, ambapo ng’ombe ataingia kiwandani akiwa hai, lakini akitolewa nyama ambayo nitaweza kuuzwa nchini na nje ya nchi na ngozi ikiwa imeongezewa thamani,” alisema.Alisema kwa kuwa mkoa wa Pwani una mifugo mingi iliyohamia, itakuwa fursa kwa kuinua uchumi wa eneo hilo.	1
50	 Azam inajiandaa kuziba pengo la Farid Mussa ambaye kwa sasa yuko Hispania akijaribiwa na klabu ya Deportivo Tenerife ya huko, na uongozi wa Azam unaamini atafanikiwa katika majaribio yake, hivyo kubaki Ulaya.Akizungumza na gazeti hili, Mtendaji Mkuu wa timu hiyo, Saad Kawemba, alisema wamemtuma mmoja wa makocha wao wa benchi la ufundi kwa ajili ya kumuangalia tena mchezaji huyo, ili kujiridhisha na baada ya hapo wataanza mazungumzo na timu yake. “Awali tulimuona kwenye mechi mbili za Ligi ya Mabingwa Afrika dhidi ya Yanga, na alicheza vizuri na kumvutia kocha wetu Stewart Hall.“Tumeona ni vyema tukaendelea kumfuatilia kwenye mechi nyingi zaidi ili kuona uwezo wake na kujiridhisha, kama anaweza kuwa na msaada kwetu”, alisema.Alisema mbali na Iranzi wapo wachezaji wengine wameanza kuwafuatilia kimya kimya kwa ajili ya kuwasajili na pindi mambo yatakapokamilika wataweka hadharani na kuwafahamisha, mashabiki wao kuhusiana na kikosi chao cha msimu ujao.Alisema malengo yao msimu huu yalikuwa kunyakua taji la Ligi Kuu na Kombe la FA na pia kufanya vizuri katika Kombe la Shirikisho la Soka Afrika, lakini wamebaini upungufu kwenye kikosi chao umewaangusha kimataifa, ndiyo maana wanajipanga mapema ili kurekebisha makosa yao msimu ujao.Azam inayoshika nafasi ya pili kwenye msimamo wa Ligi Kuu Tanzania Bara na pia ambayo imefuzu kwa fainali za Kombe la FA, ilitolewa na Eperance ya Tunisia hivi karibuni katika raundi ya pili ya michuano ya Kombe la Shirikisho Afrika.	2
51	BAMAKO-MALI SIKU moja baada ya kuripotiwa mashambulizi mabaya yaliyosababisha mauaji ya watu 100 katika kijiji cha Dogon kilicho eneo la kati nchini Mali,  Rais wa nchi hiyo, Ibrahim Boubacar Keita amesema anakatiza ziara yake nchini Uswisi kutokana na mauaji hayo.  Rais huyo amelaani vikali mauaji hayo jana wakati  akizungumza na raia wa Mali wanaoishi nchini Uswisi. Maofisa wa nchi hiyo  wamesema hakuna kundi lolote lililodai kuhusika na mashambulizi hayo yaliyosababisha pia watu 19 kutoweka. Hata hivyo Moafisa wa Serikali za Mitaa,  wamedai kuwa kundi la wapiganaji linaloaminika kuwa ni wa jamii ya kabila la Fulani walivamia kijiji cha Dogon katikati mwa Mali usiku wa Jumapili, na kuwaua watu wapatao 95 na kuzichoma moto nyumba kadhaa. Mauaji hayo yaliyowalenga jamii ya wadogon, yanaibua makovu ya mashambulizi ya kikabila ambayo tayari yamesababisha mamia ya watu kupoteza maisha.  Mauaji hayo yametokea chini ya kipindi cha miezi mitatu baada ya karibu raia 160 wa kabila la Fulani walipouawa na kundi linalojulikana kama Dogon. Msemaji wa Umoja wa Mataifa Eri Kaneko amewaambia waandishi wa habari mjini New York kwamba wanajeshi wa kulinda amani wa kikosi cha anga wa Umoja wa Mataifa walitoa msaada kwa serikali ya Mali katika jitihada za kuzuia mashambulizi zaidi. Vurugu kati ya jamii ya Dogon ambao ni wawindaji na wafugaji wa kabila la Fulani zimesababisha vifo vya  mamia ya watu tangu mwezi Januari. Katika shambulio la mwezi Machi wafugaji zaidi ya 150 wa kabila la Fulani waliuawa ikiwa ni mojawapo ya mashambulizi mabaya zaidi ya umwagaji damu kuwahi kutokea katika historia ya hivi karibuni ya Mali. Itakumbukwa mwaka 2013 majeshi ya Ufaransa yaliingilia kati nchini Mali iliyokuwa zamani koloni lake ili kupambana na makundi ya jihadi kutoka eneo la kaskazini lakini makundi hayo ya wanamgambo wa zamani yamejikusanya tena upya. AFP/APE	0
52	NEW YORK, MAREKANI NYOTA wa kikapu wa timu ya Golden State Warriors, Stephen Curry, anatarajia kukosa michezo miwili ya Ligi Kuu ya NBA baada ya kusumbuliwa na goti. Nyota huyo wa tuzo ya MVP msimu uliopita, ni mara ya pili kwa msimu huu kuumia ambapo awali alikuwa anasumbuliwa na goti la kulia ila kwa sasa anasumbuliwa na goti la kushoto. Kocha wa timu hiyo, Luke Walton, amethibitisha kuumia kwa mchezaji huyo lakini bado anaamini ataendelea kufanya vizuri na kikosi chake. “Curry atakuwa nje ya uwanja na kukosa michezo miwili, ni pigo kubwa kwa upande wetu kwa kuwa ni mchezaji ambaye ana mchango mkubwa kwetu, ila bado tuna wachezaji wengi wenye uwezo mkubwa na kuisaidia timu,” alisema Walton. Katika mchezo uliopita dhidi ya Kings in Oakland, mchezaji huyo alitumia dakika 30 na kutolewa nje kutokana na maumivu anayoyapata. “Nimepata maumivu ya goti, lakini ninaamini nitaendelea kuwa vizuri kwa ajili ya kuisaidia timu yangu, bado timu inafanya vizuri na itaendelea vizuri na kuna uwezekano wa kufanikiwa kutetea ubingwa msimu huu. “Kuna ushindani mkubwa kwa sasa, lakini kikubwa ni ushirikiano wa hali ya juu ambao unaweza kuipa ubingwa timu,” alisema Curry.	2
53	"    	EVANS MAGEGE Na ASHA BANI   	-DAR ES SALAAM   	WAZIRI wa Mambo ya Ndani ya Nchi, Mwigulu Nchemba, amemwagiza Mkuu wa Jeshi la Polisi nchini, Ernest Mangu, atumie picha kumsaka mtu ambaye alitumia silaha ya moto aina ya bastola kumtisha aliyekuwa Waziri wa Habari, Utamaduni, Sanaa na Michezo, Nape Nnauye, asizungumze na waandishi wa habari.   	Kwa mujibu wa ujumbe uliosambaa jana asubuhi kwenye mitandao ya kijamii ambao Mwigulu alilithibitishia gazeti hili kuwa ni wake, alisema mtu huyo alifanya kitendo cha uhalifu kwa kofia ya uaskari.   	Alifafanua kwamba, iwapo mtu huyo atabainika kuwa ni askari, basi sheria zinazoongoza taasisi husika zichukue mkondo wake.   	“Nahusika na usalama wa raia wote wa Tanzania. Nape Moses Nnauye si jambazi,  ni Mtanzania, ni Mbunge, Mjumbe wa NEC ya CCM, hana rekodi ya uhalifu. Kitendo cha mtu kumtolea bastola si cha kiaskari, si cha Kitanzania na si cha ki-Mungu, kama mtu ameweza kutoa bastola mbele ya kamera nawaza mbali kwamba ingekuwa kwenye kichochoro angefanya nini,” anatanabahisha Mwigulu.   	Wakati Waziri huyo wa Mambo ya Ndani akitoa msimamo huo, Kamanda wa Polisi Mkoa wa Kipolisi Kinondoni, Susan Kaganda,  amekanusha kuzuia mkutano wa Nape na waandishi wa habari uliokuwa ufanyike katika Hoteli ya Protea, iliyoko Oysterbay, Dar es Salaam.   	Kaganda, ambaye jana alikuwa akizungumza katika kipindi cha Maisha Mseto, kinachorushwa na Radio Times Fm, alisema hakutoa maelekezo ya kuzuia mkutano wa Nape na kwamba kufika kwake katika eneo lile ilikuwa ni kuangalia hali ya usalama inaimarika zaidi.   	Alisema Protea ni hoteli ya mtu binafsi na si mali ya Serikali na kwamba ni biashara huru, hivyo hawezi kuzuia, licha ya kwamba alikutana na kundi la waandishi na kuzungumza na baadhi yao.   	Aliongeza kuwa, yeye kazi yake ni kusimamia usalama wa raia na mali zao na kwamba  mkutano ungemhusu kama ungekuwa wa hadhara na si vinginevyo.   	Alipoulizwa kuhusiana na kipande cha picha jongefu (video) inayomwonesha mtu anayedhaniwa kuwa askari akimtolea silaha Nape, alisema hawezi kuongelea suala hilo kwa sasa hadi uchunguzi utakapokamilika, kwa maana video hiyo haikuonyesha sura ya mhusika.   	Alisema Jeshi la Polisi linawafundisha askari  kutumia nguvu kwa namna wanavyokutana na mazingira.   	“Nilifika kumuuliza Nape kama yupo salama na kisha nikaondoka…lakini kama kuna silaha imetumika kama ambavyo nimeona kwenye vyombo vya habari, tunalifanyia uchunguzi, sikuwapo eneo la tukio na picha ile inaonyesha kisogo, kuweni watulivu tunachunguza,’’ alieleza Kaganda.   	Juzi Nape aliandaa mkutano katika Hoteli ya Protea akiwa na lengo la kuzungumza na waandishi wa habari kuhusiana na sakata zima linaloendelea, likiwamo la kuondolewa katika nafasi yake ya uwaziri, ambayo kwa sasa inashikiliwa na Dk. Harrison Mwakyembe.   	Kabla ya kuingia katika mkutano huo, saa nane Meneja wa Hoteli aliyejulikana kwa jina moja la Suleiman aliwaambia waandishi wa habari kuwa, alipokea simu kutoka kwa Kamanda wa Polisi Mkoa wa Kipolisi Kinondoni, Kaganda akimtaka asiruhusu kufanyika kwa mkutano huo.   	Baadaye baada ya kutokea purukushani za kushikiwa bastola, alifanikiwa kuzungumza na waandishi wa habari, hata hivyo, wakati anaondoka gari alilokuwa amepanda RPC Kaganda lilifika na kulizuia gari lake kwa mbele.   	Baada ya mazungumzo kati yao, baadaye Nape aliwaaga waandishi wa habari, akisema anaelekea nyumbani kwake na kisha gari lake na lile ya polisi kuondoka kila mmoja akielekea njia yake.   	Tukio hilo limeibua mjadala mkubwa, wengi wakilaani na kutaka mtu aliyemnyooshea bastola Nape kuchukuliwa hatua mara moja.   Kagasheki   	Aliyekuwa Waziri wa Mambo ya Ndani ya nchi wakati wa Utawala wa Awamu ya Nne, Balozi Khamis Kagasheki, aliandika ujumbe katika mtandao wa Twitter uliosomeka:  Tanzania haiko chini ya utawala wa kijeshi.   	Balozi Kagasheki, ambaye alilithibitishia gazeti hili kuwa ndiye aliyeuandika ujumbe huo, alifafanua kwamba, askari kumtolea bastola raia ambaye hana silaha yoyote haikubaliki na si kitendo cha kufurahia.   Askofu Kilaini   	Askofu Msaidizi wa Jimbo Katoliki la Bukoba, Method Kilaini, alisema tukio la askari kumtisha Nape kwa bastola ni geni tangu uhuru wa nchi hii, hivyo limesababisha jamii kushangaa kwa kiasi kikubwa.   	Katika maelezo yake, alisema tatizo hilo si la Taifa au Jeshi la Polisi nchini, bali ni tatizo la mtu binafsi.   	Kwa mantiki hiyo, aliziomba mamlaka za ulinzi kumchukulia hatua mtu huyo aliyemtisha Nape kwa bastola hadharani.   	“Sijui alikuwaje huyu jamaa aliyetoa bastola, hata kama unamshurutisha mtu basi walau msukume na si kutumia bastola kwa sababu bastola ni kifo. Ikitokea bahati mbaya unatisha ikatoka risasi…unakumbuka ile kesi ya Iringa kuhusu marehemu Daudi Mwangosi,” alisema Askofu Kilaini.   Sheikh Alhadi   	Kwa upande wake Sheikh wa Mkoa wa Dar es Salaam, Alhadi Mussa Salumu, alisema wanajiandaa kutoa tamko kama viongozi wa dini.   	“Tuna kamati ya amani, hivyo tunakutana kwa ajili ya kulizungumza hili na tutatoa tamko hivi karibuni, kwa hiyo kwa sasa sitaweza kusema zaidi,” alisema Sheikh Alhadi.   Askofu Mwasota   	Katibu mstaafu wa Makanisa ya Kipentekoste  nchini, Askofu David Mwasota, alisema kitendo cha askari kumtisha Nape kwa bastola si cha kiungwana.   	Askofu Mwasota alisema kitendo hicho kinaibua tafsiri nyingi juu ya kilichokuwa nyuma ya utashi wa askari huyo kama aliamriwa au shetani alitaka kumtuma.   	“Siyo haki kwa binadamu kutishiwa silaha ya moto, viongozi wa dini tuungane kwa pamoja kuliombea Taifa na kumtaka Mungu ashushe busara ili mambo kama haya yasijirudie,” alisema Askofu Mwasota.   Ole Ngurumwa    	Naye Mratibu wa Mtandao wa Wapigania Haki za Binadamu, Onesmo Ole Ngurumwa, alisema kitendo  hicho ni kosa baya kwa upande wa Serikali.   	Alisema hatari ya kimakosa kuhusu tukio la aina hiyo inataka kufanana na makosa yaliyotendeka siku za nyuma na kusababisha mauaji yaliyomkuta marehemu Mwangosi.   	“Kwa mfano, kama risasi ingefyatuka tayari Nape angekuwa amepoteza maisha bila ulazima, sisi tunalaani vitendo vya namna hiyo na tunaomba aliyefanya hivyo achukuliwe hatua  na iwe ni mwisho kwa askari wa namna hiyo kutoa silaha pale ambapo wanaona hapafai kutoa kwa sababu pale hapakuwa na fujo na watu hawakuwa na silaha.   	“Tutatoa tamko siku chache zijazo, kwa sasa tunafanya utafiti zaidi ili kuandika ushahidi wa kina kwa haya mambo yanayoendelea kujitokeza nchini,” alisema Ole Ngurumwa."	1
54	Na VERONICA ROMWALD-DAR ES SALAAM  UCHANGIAJI wa damu katika benki ya taifa ya mpango wa damu salama ni muhimu  kunusuru maisha ya Watanzania kutoka maeneo mbalimbali nchini, imeelezwa. Hivyo Watanzania wameaswa kuendelea kujitolea katika utoaji na uchangiaji wa damu kwa kuwa mahitaji ya damu bado ni makubwa. “Jukumu la kuchangia damu limapaswa kuwa na kila mtanzania, kila kampuni, kila taasisi, kila sekta na  kila mmoja wetu,”  alisema Mkurugenzi Mtendaji wa Kampuni hiyo, Mrisho Yassin, Alikuwa akiongoza wafanyakazi wa Kampuni ya Swisspor walipokuwa wakichangia damu kwa waratibu wa Mpango wa Taifa wa Damu Salama jana. Alisema   huu ni mwaka wa pili mfululizo kwa kampuni yao kuchangia damu katika kuokoa maisha ya Watanzania. “Tumejitahidi kuhamasisha wafanyakazi wetu   ofisini kuendelea kujitolea damu kama sehemu ya kurudisha fadhila kwa wananchi tunaowatumikia kwa uaminifu mkubwa. “Mahitaji ya damu nchini bado ni changamoto kubwa, tunapaswa kuweka nguvu   kuwaelimisha wananchi kuendelea kuchangia damu  kunusuru majeruhi wa ajali na wagonjwa mbalimbali wenye uhitaji kwa kuboresha benki ya damu ya taifa.”alisema Yassin. Mmoja wa wafanyakazi wa Swissport, Gilead Marisa  alisema   yeye ana tabia ya kutoa damu   kusaidia wanawake wanaokwenda kujifungua   na majeruhi wa ajali   na watu mbalimbali wenye shida ya damu salama. Aliitaka  jamii kujenga mazoea ya kuchangia damu kuokoa maisha ya watu wengi. Ofisa Uhamasishaji wa Mpango wa Taifa wa Damu Salama, Fatuma Mjungu alisema   kwa  mwaka, mahitaji ya damu nchini ni  chupa 300,000. Alisema  kila mkoa umejiwekea lengo la kuchangia chupa 100 za damu salama ambako kwa mikoa yote 25 ya Tanzania bara zitapatikana chupa 2,500.	1
55	 Hayo yalisemwa na msanii mkongwe wa maigizo hapa nchini, Bakari Mbelemba maarufu kwa jina la Mzee Jangala wakati akizungumza katika Jukwaa la Sanaa lililofanyika Baraza la Sanaa la Taifa (BASATA) mwanzoni mwa wiki jijini Dar es Salaam.Mzee Jangala aliyasema hayo wakati akijibu hoja iliyotolewa na msanii Christian Kauzeni aliyetaka kujua ni kwa nini wasanii wakongwe wengi wanakuwa na maisha magumu licha ya kuwa walifanya kazi nzuri zilizo wajengea umaarufu mkubwa hapa nchini.“Wasanii wengi wakongwe hatukuwa na utaratibu wa kuweka akiba, lakini kwa sasa kuna mifuko mingi na mifumo mingi ya kujiwekea akiba, hivyo ni muhimu kwa wasanii kujiwekea akiba kwa ajili ya maisha ya baadaye,”alisema Jangala.Katibu Mtendaji wa BASATA, Godfrey Mngereza alisema huu si wakati wa msanii kupata shida baada ya kustaafu au kuzeeka kwa kuwa kuna mifuko mingi ya kuweka akiba na hata ya huduma za afya, ambayo kwa michango kidogo inatoa unafuu mkubwa wa huduma.“Haipendezi kwa msanii aliyekuwa na jina kubwa au umaarufu katika nchi anapokuwa amepatwa na maradhi kusubiri harambee ipite ili apate matibabu, msanii akijiunga na mfuko wa bima ya Afya kwa mfano NHIF analipa fedha kidogo sana na anapata uhakika wa matibabu kwa muda mrefu wa maisha yake,” alisema Mngereza.	2
56	 UFAULU mzuri wa Yohana Lameck wa Simiyu unaozungumzwa kila pembe ya nchi kutokana na mazingira hatarishi na umasikini wa familia yake, umewagusa wengi huku mameneja mbalimbali wa Benki ya CRDB nchini wameamua kumfungulia akaunti na kumuwekea fedha kiasi kwa ajili ya kusaidia mahitaji yake ya shule.Akizungumza na Habari- LEO mjini hapa,baada ya kutembelea familia hiyo na kujionea mazingira wanayoishi ya nyumba ya udongo ya chumba kimoja cha kupanga, Meneja Biashara wa Kanda ya Ziwa wa benki hiyo, Japhary Hassanaly amesema wameguswa na kijana huyo na kuamua kumsaidia.“Tuliposikia habari zake kwa kweli tumeguswa, kafanya vizuri licha ya changamoto za kiuchumi na mazingira ya familia, sisi mameneja benki ya CRDB matawi tofauti tukaamua kuchangishana kwa hiyari kupata fedha za kumsaidia kimasomo, uongozi wa benki nao umeliona hili natumaini watafanya jambo kama benki,”alisema Hassanaly.Baada ya kujionea mazingira ya familia hiyo wameamua kumfungulia Yohana akaunti ambayo watamuwekea fedha kianzia kisichopungua Sh milioni 1.5, fedha ambazo zinaweza kuongezeka na kumsaidia mahitaji yake ya shule anapoendelea kidato cha tano na sita.“Tumeona hali ya nyumba wanayoishi wanahitaji kusaidiwa hata kupata eneo wakajengewa nyumba ya kuishi ya kwao ili anapotoka shuleni awe na mahali pa kuishi yaani nyumba nzuri na sio mazingira yale,”alisema.Mbali na msaada huo, Hassanaly alisema wameona pia shule aliyosoma ya Sekondari ya Igaganulwa ina changamoto za upungufu wa vyumba vya madarasa na majengo ya maabara na kwamba watalifikisha kwenye ngazi za juu za benki hiyo kuona nini cha kusaidia, ili kuhakikisha wanafunzi wanasoma kwenye mazingira mazuri.Wakati Hasannaly akisema hayo, wadau wengine wa elimu yakiwemo mashirika ya kimataifa yalionesha kuguswa na ufaulu huo na wanaangalia kwanza jinsi ya kumsaidia na kwamba taarifa kamili watatoa muda ukifika.Mkuu wa Mkoa wa Simiyu, Anthony Mtaka alhamisi ijayo atamkabidhi zawadi ya Sh milioni moja Yohana kwa kupata A katika masomo yote saba na endapo angekuwa kwenye 10 bora angepata Sh milioni mbili. Pia kila mwalimu ambaye somo lake mwanafunzi amepata A anapata zawadi ya Sh 300,000.Hali ikiwa hivyo kwa kila kona ya nchi ikimpongeza Yohana wa Simiyu aliyefaulu vizuri kidato cha nne, imebainika kuwa hali na mazingira na uchumi duni ya familia hiyo ndiyo yalikatisha pia ndoto za mdogo wake wa kike aliyeacha shule kidato cha pili mwaka 2018.Yohana Lameck (19), aliyesoma kwa dhiki kwa kusaidiwa na walimu alihitimu kidato cha nne mwaka 2019 katika Sekondari ya Kata ya Igaganulwa wilayani hapa mkoani Simiyu na kufaulu masomo yote tisa kwa kupata darala la kwanza kwa alama A masomo yote tisa.Uchunguzi wa Habari- LEO umebaini kuwa mdogo wake Yohana aitwaye Elizabeth Lameck (18),aliyekuwa akisoma shule hiyo hiyo aliyosoma kaka yake ya msingi na Sekondari ya Igaganulwa, na aliacha shule mwaka 2018, akiwa kidato cha pili.Elizabeth kwa sasa ni mjamzito, hakupenda kukatiza masomo yake bali mazingira na umaskini wa familia ndio vilichangia yeye kushindwa kuendelea na mwisho wa siku kusababisha hayo yaliyomkuta.Wakati gazeti hili likiendelea kufuatilia maisha na hali ya familia ya Yohana ambaye ndio tulikuwa wa kwanza kuibua na kuandika habari zake,kisha kufika nyumbani kwao wilayani hapa,ndipo nikadodosa zaidi kuhusu walipo ndugu zake na kubaini hayo ya Elizabeth.Awali mwandishi wa habari hizi alikwenda shule ya Sekondari Igaganulwa alikosoma Yohana kuzungumza na uongozi wa shule na ndipo Mkuu wa Shule hiyo, Emelius Emmanuel akaeleza mambo mengi kuhusu kijana huyo alivyokuwa akijituma licha ya changamoto za familia yake na ndipo akagundua hilo la kuacha shule kwa Elizabeth.Akizungumzia kuacha shule kwa Elizabeth, Mkuu wa Shule hiyo Emmanuel alisema, “ni kweli tulikuwa na mwanafunzi huyo Elizabeth Lameck ambaye alikuwa mdogo wa Yohana, alianza kidato cha kwanza mwaka 2017 na mwaka 2018 aliingia kidato cha pili ila aliacha,”alisema Mwalimu Emmanuel.Alisema kuacha kwake shule kulitokana na mazingira na umaskini wa familia hiyo na taarifa za utoro alizifikisha kwa uongozi wa Elimu Kata (Vweo) na kuchukua hatua ya kumuita mama yake na kwenda kumkamata mwanafunzi.HabariLEO ilizungumza na Elizabeth kwenye mahojiano maalum na kukiri aliacha shule sio kwa kupenda ila hakuwa na sare za shule na chakula.“Nilitamani kusoma, ila nilipokuwa kidato cha pili sikuwa na sare halafu njaa, hatukuwa na chakula nikashindwa kwenda shule, mgambo walikuja nyumbani kunikamata kwa utoro ila niliwaambia sina sare,wakaniacha maana hali ya mama na familia waliiona ni mbaya,”alisema Elizabeth.Mwaka huu kama Elizabeth angeendelea na masomo angekuwa kidato cha nne,lakini sasa analea mimba ya miezi nane na anatarajia kujifungua mwezi ujao.Akizungumzia ufaulu wa kaka yake, Elizabeth alisema anafurahi atasaidia familia kwani yeye aliogopa kuomba walimu wamsaidie sare na chakula kwa vile tayari walikuwa wakimsaidia kaka yake huyo.“Niliogopa kuomba walimu wanisaidie sare za shule,kwa sababu walikuwa wakimsaidia kaka yangu nikaona tusikose wote, nikanyamaza”,alisema Elizabeth ambaye anasema yuko tayari kurudi shule akipata mtu wa kumsaidia mama yake na mtoto.“Niko tayari kusoma nikipata mtu wa kunisaidia, ikishindika elimu ya sekondari basi hata ufundi cherehani niwe na ujuzi wangu,”alisema Elizabeth.Kijana aliyempa ujauzito huo alimtaja kwa jina la Justine Masunga mkazi wa Bariadi na kwamba wakati akimpa ujauzito huo alikuwa akifanya kazi sokoni Dutwa lakini sasa hajui alipo.Alisema baada ya kuacha shule alikuwa akifanya vibarua vya kulima na sasa anauza mifuko mbadala sokoni Dutwa pamoja na kuuza nyanya na mtaji wake kwa sasa ni Sh 5,000.Hata hivyo, Ofisa Elimu Taaluma mkoani Simiyu, Simine Dominick aliposikia taarifa za binti huyo alimuagiza Mkuu wa Shule Emmanuel na Mwenyekiti wa Kitongoji cha Madukani C, Mpemba Kengele kufuatilia suala hilo na kuhakikisha mwanafunzi huyo anarudi shuleni kwa mfumo mwingine na aliyempa mimba akamatwe kwani alifanya wakati binti akiwa na umri chini ya miaka 18, tena mwanafunzi.	1
57	 Lipuli iliyopanda Ligi Kuu msimu huu, ilikuwa ya kwanza kupata bao katika dakika ya 45 kupitia kwa Seif Abdallah akiunganisha pasi ya Malimi Busungu kabla ya kuachia shuti lililojaa wavuni.Dakika tatu za nyongeza ziliitosha Yanga kusawazisha bao hilo kupitia kwa Donald Ngoma aliyeunganisha kwa kichwa mpira wa kona wa Thaban Kamusoko. Mwanzoni mwa kipindi cha pili nusura Busungu aifungie Lipuli bao lakini mpira wa kichwa aliopiga akiwa kwenye nafasi nzuri, ukapaa na kutoka nje.Dakika ya 76, Kamusoko alikosa bao la wazi, akiwa yeye na kipa wa Lipuli, lakini kipa huyo Agathon Mkwano aliudaka mpira. Katika mechi hiyo, Lipuli inayonolewa na mchezaji na kocha wa zamani wa Simba, Selemani Matola, ilianza mchezo kwa kasi na kutawala katika kipindi cha kwanza ambapo katika dakika ya 21 ilifanya shambulizi kupitia kwa mshambuliaji wake Abdallah, lakini mpira wake wa kichwa haukulenga lango la Yanga.Dakika sita baadaye, Ngoma aliikosesha Yanga bao akiwa kwenye nafasi nzuri lakini alipiga vibaya mpira wa kichwa na kutoka nje. Yanga imecheza mechi hiyo ikitoka kufungwa kwa penalti 5-4 na mtani wake, Simba wiki iliyopita katika mechi ya Ngao ya Jamii kuashiria kuanza kwa msimu mpya wa ligi.	2
58	ESTHER GEORGE NA JASMIN SEIF MWANAMUZIKI wa nyimbo za asili, Mrisho Mpoto, amewaasa wakuu wa wilaya wawatumikie wananchi wao katika wilaya walizopangiwa  katika sherehe za kuapishwa Wakuu wa Wilaya wa Jiji la Dar es Salaam. Akiimba shairi la kuwaasa wakuu hao wa wilaya katika sherehe hiyo, alisema wanatakiwa watekeleze majukumu yao na si kujibweteka na kufanya mambo mengine yasiyo na faida kwa wananchi. “Wakuu wa wilaya mnatakiwa kuhakikisha mtaitumikia nchi yenu kwa moyo, mnatakiwa kupambana na kuhakikisha mnafanya kazi kwa moyo mmoja na kuachana na mambo ya kujibweteka,” aliimba Mpoto. Mpoto alisema anaamini hao waliochaguliwa na kuapishwa jana ni wachapakazi na watajitoa kwa moyo kuhakikisha wanayatimiza majukumu yao vyema kwa wananchi. Wakati huo huo; Mpoto ameibuka na kudai kwamba kudumaa kwa muziki wa asili kunatokana na wasanii wa nyimbo hizo kutotambua namna ya kuongeza thamani ya nyimbo zao ili ziendane na wakati. Mpoto alisema nyimbo zake zinapendwa zaidi kwa sababu anajua kuongeza thamani ya muziki wa asili si kuishia kwenye mavazi kama baadhi ya wasanii wanavyofanya. “Wanamuziki wengi hawaendi na nyakati, ni lazima msanii uongeze thamani ya nyimbo zako na ujumbe uendane na kipindi husika na si kung’ang’ania mavazi tu, kuvaa majani na vibwaya,” alisema Mpoto.	4
59	 SAINT PETERSBURG, URUSI LEO kwenye Uwanja wa Saint Petersburg, timu ya taifa ya England itashuka dimbani kupambana na Ubelgiji kuwania mshindi wa tatu kwenye michuano ya Kombe la Dunia nchini Urusi. Wawili hao wanakutana baada ya kushindwa kufuzu hatua ya fainali kwenye michezo yao ya nusu fainali ambapo Ubelgiji ilikubali kichapo kutoka kwa Ufaransa, huku England wakifungwa na Croatia. Hii ni historia mpya kwenye Kombe la Dunia kwa timu mbili za kundi moja kukutana mara mbili kwenye michuano hiyo. Katika hatua ya makundi timu hizo zilikuwa pamoja kundi G, hivyo zilikutana katika mchezo wa mwisho huku tayari zote zikiwa zimefuzu kuingia hatua ya 16 bora, katika mchezo huo Ubelgiji iliweza kushinda bao 1-0. Mchezo huo haukuwa na ushindani sana kwa kuwa kila timu ilikuwa imefuzu hatua inayofuata, hivyo makocha walitumia nafasi hiyo kuwachezesha wachezaji ambao hawakupata nafasi kwenye michezo ya awali. Sasa wanakutana tena leo katika kuwania mshindi wa tatu, huku kesho ikipigwa fainali kati ya Croatia dhidi ya Ufaransa. Bado England katika historia wanaonekana kuwa wababe kwa Ubelgiji kutokana na jumla ya michezo waliyokutana. Wamekutana mara saba kabla ya mchezo wa leo huku Ubelgiji ikishinda mara moja, England wakishinda mara mbili na kutoka sare nne tangu mwaka 1954. England leo wanaingia huku wakiwa na mawazo mengi baada ya kushindwa kuingia fainali, walikuwa na matumaini makubwa sana ya kufanya vizuri kwa mara ya kwanza tangu mwaka 1966 walipotwaa ubingwa wa michuano hiyo. Kila mchezaji wa England ameonekana kuwa na kipindi kigumu kutokana na matokea waliyoyapata, baadhi ya wachezaji wamedai hali hiyo inawasumbua kwenye vichwa vyao na itachukua muda kuweza kusahau. Hali hiyo inaweza kuwafanya wakashindwa kufanya vizuri katika mchezo wao huo wa leo dhidi ya Ubelgiji ambao bado wanaonekana kuwa kwenye hari japokuwa wameshindwa kuingia hatua hiyo ya fainali.	0
60	 NA BADI MCHOMOLO ZIMEBAKI siku 12 kuelekea kwenye kivumbi cha michuano ya Kombe la Dunia nchini Urusi ambayo inatarajia kuanza kutimua vumbi Juni 14. Jumla ya miji 11 itatumika kwa ajili ya michuano hiyo ambayo itafanyika kwa kipindi cha mwezi mmoja hadi Julai 15. Timu 32 kutoka mataifa mbalimbali zinaendelea kufanya maandalizi ya vikosi vyao ili kuona uwezekano wa kuandika historia kwa kutwaa taji hilo. Ubora wa wachezaji pamoja na mifumo ya makocha ndiyo chachu ya mafanikio ya timu kutwaa taji hilo, hivyo kila kocha ametaja kikosi chake chenye wachezaji ambao wamekamilika kuanzia safu ya ulinzi, kiungo na ushambuliaji. Timu ambayo itakuwa na ubora katika safu ya ushambuliaji na ulinzi inaweza kufanya vizuri na kuandika historia, wafuatao ni baadhi ya mabeki wanaotajwa kuwa katili na wakuchungwa kwenye michuano hiyo. Sergio Ramos (Hispania) Ana umri wa miaka 32, ni miongoni mwa wachezaji wenye uwezo mkubwa na msaada kwa timu yao hasa katika safu ya ulinzi, amekuwa na uzoefu wa michuano hiyo mikubwa. Atakuwa anakiongoza kikosi cha timu ya taifa ya Hispania katika safu ya ulinzi, anatajwa kuwa miongoni mwa mabeki katili kwa kipindi hiki. Mei 26, mchezaji huyo wa klabu ya Real Madrid, alilifanya jina lake lisikauke kwenye midomo ya watu baada ya kumchezea vibaya mshambuliaji wa Liverpool, Mohamed Salah. Zaidi ya mashabiki 500,000 walisaini pendekezo la kuwaomba Shirikisho la Soka la Kimataifa (Fifa) na Chama cha Soka Ulaya (UEFA), achukuliwe hatua kutokana na kitendo chake, hivyo ni mmoja kati ya mabeki wa kuchungwa huko Urusi kwenye Kombe la Dunia. Thiago Silva (Brazil) Ni beki wa kati wa klabu ya PSG pamoja na timu ya taifa ya Brazil, amekuwa na mchango mkubwa katika mafanikio ya klabu hiyo pamoja na timu ya taifa. Anatajwa kuwa miongoni mwa mabeki wenye akili nyingi wakiwa uwanjani kwa kucheza mpira kwa umakini wa hali ya juu. Mbali na upole wa mchezaji huyo, lakini anatajwa kuwa miongoni mwa mabeki katili. Pepe (Ureno) Miongoni mwa mabeki ambao walikuwa na mchango mkubwa katika klabu ya Real Madrid misimu iliyopita ni pamoja na Kepler de Lima maarufu kwa jina la Pepe. Kwa sasa mchezaji huyo anakipiga katika klabu ya Besiktas baada ya kuondoka Madrid, mchezaji huyo yupo kwenye kikosi cha Ureno kuelekea Kombe la Dunia nchini Urusi. Pepe ni mmoja kati ya mabeki wenye roho mbaya na amekuwa akioneshwa kadi za njano na nyekundu mara kwa mara kutokana na ukatili wake. Vladimir Granat (Urusi) Wenyeji wa michuano ya Kombe la Dunia timu ya taifa ya Urusi wanaamini safu yao ya ulinzi ipo sehemu salama kutokana na ubora wa beki wao wa kati, Granat. Beki huyo anakipiga katika klabu ya Rubin Kazan, inayoshiriki Ligi Kuu nchini humo, amekuwa akihakikisha ulinzi kwa timu yake kwa kuwafanya washambuliaji wasipate nafasi ya kupita. Nicolas Otamendi (Argentina) Amekuwa na mchango mkubwa katika klabu ya Manchester City msimu huu, ameweza kuwadhibiti wapinzani na kuifanya timu hiyo ichukue ubingwa wa Ligi Kuu England. Kikosi cha timu ya taifa ya Argentina kimempa mchezaji huyo jukumu la kulibeba taifa kwenye michuano ya Kombe la Dunia kwa kuweka ulinzi imara kama alivyofanya ndani ya Man City. Diego Godin (Uruguay) Katika kikosi cha Atletico Madrid, mchezaji huyo amekuwa akisimama vizuri kwenye nafasi yake ya ulinzi hadi timu hiyo inamaliza nafasi ya pili kwenye msimamo wa ligi nchini Hispania. Kutokana na ubora wake na umakini katika safu ya ushambuliaji, mchezaji huyo atakiongoza kikosi cha Uruguay kwa kuweka ulinzi kwa mlinda mlango wake. Samuel Umtiti (Ufaransa) Mchezaji huyo alimfanya beki wa kati wa Barcelona, Gerard Pique, kuwa na wakati wa kupumzika kutokana na ubora wake. Mara nyingi alionekana kupambana na washambuliaji kwenye michuano ya Ligi Kuu nchini Hispania na kufanikiwa kutwaa ubingwa, alikuwa anaonekana kuwa na roho mbaya uwanjani hasa kutokana na rangi yake nyeusi, hivyo Ufaransa wanaamini wapo sehemu salama kwa uwepo wa mchezaji huyo. Cristian Zapata (Colombia) Klabu ya AC Milan iliwahi kuwa na beki mwenye roho mbaya miaka ya nyuma akijulikana kwa jina la Gennaro Gattuso, lakini kwa sasa yeye ni kocha wa timu hiyo. Beki ambayo anatajwa kuchukua baadhi za tabia za mchezaji huyo ni Cristian Zapata raia wa nchini Colombia, hivyo mchezaji huyo mwenye umri wa miaka 31, amepewa jukumu la kuwazuia washambuliaji ambao watakuwa na nia ya kuwafunga kwenye michuano ya Kombe la Dunia nchini Urusi. Raphael Varane (Ufaransa) Mwonekano wake akiwa uwanjani ni kama mpole sana huku miguu yake ikiwa na matege, lakini amekuwa akiimarisha ulinzi katika kikosi cha Real Madrid pamoja na timu ya taifa ya Ufaransa, amekuwa akipambana na washambuliaji wenye kasi kwa kuwachezea vibaya, hivyo atakuwepo kwenye Kombe la Dunia nchini Urusi. Hao ni baadhi ya mabeki wa kuangaliwa kwenye Kombe la Dunia mwaka huu	2
61	 Mamlaka ya hali ya hewa nchini (TMA) imetahadharisha uwepo wa Mvua kubwa zenye kuleta madhara siku ya kesho (Aprili 17, 2020) na siku inayofuata katika baadhi ya mikoa ya nchi. Mikoa inayotajwa kuwa na mvua kubwa katika siku hizo mbili ni Tanga Pwani na Dar es salaam sanjari na visiwa vya Uguja na Pemba hata hivyo TMA imesema athari zitakuwa za kati. Miongoni mwa madhara yanayotarajiwa n baadhi ya maeneo kukubwa na mafuriko, kuchelewa kaa usafiri na kuvurugika kwa baadhi ya shughuli za kijamii n kiuchumi. Aidha maeneo mengine yanayotakiwa kuchukua tahadhari kwa siku hizo mbili ni Arusha, Kilimanjaro, Manyara na Kaskazini mwa Morogoro.  	5
62	LEONARD MANG’OHA-DAR ES SALAAM MKUU wa Jeshi la Polisi (IGP), Simon Sirro, ameagiza kukamatwa kwa mtu anayedaiwa kuwa ni mume wa mtangazaji maarufu nchini, Zamaradi Mketema, ambaye ametajwa kwa jina la Shaban  kwa tuhuma za kumtishia dereva mwenzake silaha aina ya bastola. Akizungumza Dar es Salaam jana, Sirro alisema kuwa watu hupewa silaha kwa masharti maalumu na kwamba hawakuwapa ili wawatishie Watanzania. IGP Sirro alisema tayari Jeshi la Polisi linamsaka kijana huyo licha ya kwamba amekuwa akiwakwepa kwepa. Kauli ya IGP Sirro imekuja siku moja baada ya juzi jioni kusambaa video inayomwonesha Shaban aliyekuwa na gari dogo lenye rangi ya bluu akitishia kumpiga risasi dereva mwenzake aliyekuwa akiendesha gari kubwa. IGP Sirro alisema kuwa licha ya kutofahamu sababu ya ugomvi uliosababisha kijana huyo kutoa silaha lakini suala la kujiuliza ni kama kulikuwa na ulazima kumtishia silaha. “Tukibaini umetishia Watanzania kama alivyofanya yule kijana, hatujui ugomvi ulikuwa ni nini lakini je, kama ni kweli yale yaliyokuwa yanaelezwa kulikuwa na ulazima wa kutoa silaha kumtishia mwenzake?” Alihoji IGP Sirro . “Kimsingi mtu ukipewa silaha hakikisha unafuata yale masharti, usipofuata masharti la kwanza tutakunyang’anya silaha, lakini la pili tutakupeleka mahakamani na la tatu tutamwomba Mungu tukufunge ili ukirudi nyumbani kwa mke wako au kwa mume wako uwe na adabu ya kutunza vitu vyako,” alisema IGP Sirro. Katika video hiyo dereva wa gari kubwa alianza kusikika akimwambia dereva wa gari dogo (Shaban) kuwa; “umesema unatoa bunduki  itoe hiyo bunduki,”. Wakati mzozo huo ukiendelea dereva wa gari dogo (Shaban) aliyekuwa amevaa shati jeupe alielekea kwenye gari lake na kutoka na bastola. Licha ya dereva huyo kutoka na bastola yule wa gari kubwa ambaye alisikika akiongea kwa jazba hakuonesha kutishika na kitendo cha mwenzake kutoka na bastola na kumwambia kuwa kama anataka kumshambulia kwa bastola haogopi kwa sababu alizaliwa ni lazima atakufa. “Mimi kufa nitakufa na wewe utakufa, huna lolote nakwambia kweli huna lolote, toa hiyo bunduki, mwache aniue,” alisikika akisema dereva wa gari kubwa. Licha ya dereva wa gari dogo kumwamuru mwenzake akae chini huku akitukana matusi bado dereva huyo alikataa huku akisisitia kuwa kama anataka amuue. Pia dereva huyo alionekana akimpiga mwenzake na bastola hiyo kichwani na kumweleza kuwa atampasua kwa kutumia silaha hiyo aliyokuwa ameishika. Juhudi za gazeti hili kumtafuta Shaban ziligonga mwamba. Zamaradi alipotafutwa kwa simu kuzungumzia kuhusu video hiyo na kama mtu anayeonekana humo ni mume wake, simu yake iliita bila kupokewa na hata alipotumiwa ujumbe mfupi wa maandishi kwa njia ya mtandao wa Whatsapp licha ya ujumbe huo kusomwa haukujibiwa. Mmoja wa watu wa karibu na mtu huyo aliyetajwa kwa jina la Shaban ambaye hakutana jina lake liandikwe gazetini alithibitisha kuwa ni kweli kijana huyo ni mume wa Zamaradi.	1
63	 ANNE Zambi, mwanafunzi aliyepata pigo la kufiwa na baba, mama na ndugu zake watatu walilokuwa wakisafiri kwa gari kwenda kwenye sherehe za mahafali yake ya kidato cha nne, kesho anaanza mitihani ya kitaifa kuhitimu elimu ya sekondari bila kujua kuwa sasa ni yatima.Mlezi wa wanafunzi wa Shule ya Sekondari ya Wasichana ya Mother Theresa of Calcuta inayomilikiwa na Jimbo Katoliki la Same, Sista Regina Mndeme amesema kumjulisha taarifa hizo za majonzi mwanafunzi huyo, kutaathiri uwezo wake katika kukabili mitihani ya kitaifa ya kidato cha nne inayooanza kesho nchini kote.Ratiba ya mitihani hiyo iliyotolewa na Baraza la Taifa la Mitihani (Necta), inaonesha mitihani hiyo inaanza Novemba 4, 2019 kwa Somo la Kiingereza na kufuatiwa na Somo la Uraia mchana. Itamalizika Ijumaa Novemba 22 kwa somo la Kemia (vitendo).Katika hatua nyingine, Mchungaji Florian Katunzi wa Kanisa la EAGT-City Center la jijini Dar es Salaam, aliomba viongozi mbalimbali wa serikali, dini na jamii, kubuni namna bora ya kumsaidia binti huyo ili baada ya mitihani, akabiliane vyema na maisha mapya akiwa yatima bila kuathiri maisha yake.“Huyu mtoto amepotelewa na wazazi wote na ndugu zake. Wiki ijayo anaanza kufanya mitihani ya taifa ya kidato cha nne, baada ya mitihani hiyo anahitaji kusikia sauti yenye mamlaka na uhakika ikimwambia mwanangu tangu leo mimi ndiye baba, mama na ndugu yako wa kweli, usifadhaishwe na jambo lolote, nitakuwa pamoja nawe usiku na mchana, Mungu atatusaidia,” alisema.Mchungaji Katunzi amesema hayo, alipozungumza na gazeti hili kuhusu familia iliyopotea kwa kusombwa na maji wilayani Handeni katika Mkoa wa Tanga wakati ikienda kushiriki mahafali ya kidato cha nne ya mtoto wao (Anna).Katika ajali hiyo iliyotokea mwanzoni mwa wiki, watu watano wa familia moja waliokuwa wakiishi Goba jijini Dar es Salaam, Lingstone Zambi (baba wa Anna), Winfrida Lyimo (mama) na watoto wao Lulu, Andrew na Grace, walikufa baada ya gari aina ya Noah yenye namba za usajili T 890 CCX, walilokuwa wakitumia kusafiri kwenda kwenye mahafali ya ndugu yao, kusombwa na maji kutokana na mvua kubwa wilayani Handeni.Kutokana na hali hiyo, Mchungaji Katunzi alisema mtoto huyo anayesemekana hajapata taarifa za tukio hilo ili kumwezesha kufanya vizuri mitihani yake ya mwisho, anahitaji kupata malezi imara ya kisaikolojia, kiroho na kimwili ili apate nguvu za kukabiliana na maisha katika mazingira ya kutokuwa na wazazi wala ndugu wa kuzaliwa naye kutokana ajali hiyo.“Mkuu wa Nchi (Rais), Makamu wa Rais, Waziri Mkuu, mawaziri, maaskofu, mashehe na wote wenye mapenzi mema tujiulize kuwa huyu mtoto atakapopata hizi taarifa, ‘akizinduka’ atazindukia kwenye mikono ya nani, nani atakuwa wa kwanza kumkumbatia kiakili, kiroho na kimwili na hasahasa kimaisha?” alihoji Katunzi.Aliongeza, “Je, ni ndugu ambao labda wengine walikuwa na mgogoro na baba au mama yake, je, atakumbatiwa na rafiki zake pekee, je, atakumbatiwa na kikundi cha watu kitakachokuwa kikifanya michango ya kumsaidia naye akishuhudia na kuwakumbuka wazazi na ndugu zake, hapana! Huyu anahitaji kukumbatiwa na mikono salama yenye huruma, upendo, mamlaka na uwezo usio na shaka.”Kwa mujibu wa Mchungaji Katunzi, mtoto huyo anahitaji kuandaliwa kisaikolojia ili apokee taarifa za pigo alilopata na hasa atakapozinduka na kujiuliza kuhusu mwelekeo na hatima ya wa maisha yake.“Bila serikali na jamii kwa jumla kuwa makini kumsaidia, ipo hatari kijana huyu akaichukia jamii na kujichukia mwenyewe kwa kukata tamaa maana hawezi kuamini kirahisi kuwa wamekufa wote, kwa kuwa hata mazishi hakushiriki na miili ya baba, mama na ndugu zake hakuiona,” alisema Katunzi.Kwa mujibu wa mchungaji Katunzi, ipo haja serikali kuweka utaratibu wa kumlea mtoto huyu, huku taasisi nyingine zikiwamo za kiroho na kijamii, zikijenga utamaduni wa kumfariji kila inapowezekana sambamba na kumpa huduma za kiroho.	1
64	NAIROBI, KENYA MKALI wa muziki nchini Kenya, Charles Kanyi ‘Jaguar’ amesema yupo tayari kuwasaidia watoto wa mitaani ambao wamekosa elimu na hawajui njia za kutafuta fedha. Msanii huyo ameanzisha chuo kitakachotoa elimu ya ufundi wa aina mbalimbali, huku akiwalenga watoto wa mitaani ambao hawana kwa kupata elimu zaidi ya kuhangaika mitaani. “Kuna watoto wanaojiingiza katika matumizi ya madawa ya kulevya na unywaji wa pombe kutokana na kukosa shughuli za kufanya. “Nimeona ni bora nifungue chuo ‘Unity College’ kwa ajili ya kuwasaidia vijana ambao wanataka kupate elimu ya ufundi, lakini wamekosa fedha za kujiunga na chuo, hivyo chuo hicho hakitakuwa na malipo kwao,” alisema Jaguar.    	4
65	 Na Kadama Malunde -Shinyanga MKAZI wa Mtaa wa Mageuzi, Manispaa ya Shinyanga, Stella Ibrahim (39), anadaiwa kuuawa kwa kupigwa na kitu kizito kichwani na mume wake, Ibrahim Daniel kwa kile kilichoelezwa  kuwa alipewa kachumbari iliyochacha. Tukio hilo limetokea juzi usiku, baada ya Daniel kumshushia kipigo mkewe akidai kuwa alimpa kachumbari ambayo haikuhifadhiwa vizuri na mboga nyingine aliyodai haina kiwango. Mashuhuda wa tukio hilo, walidai kuwa Daniel alifika nyumbani akiwa amelewa, kisha kuulizia  kachumbari ambayo alikula jana, ndipo mtoto wake, Elizabeth Ibrahim (13) akamwonesha kachumbari  ambayo inadaiwa tayari ilikuwa imechacha. Walisema hakufurahia kuona kachumbari hiyo imeharibika, ndipo alipoanza kuuliza kwanini haikuhifadhiwa vizuri. Akisimulia mkasa huo, mtoto wa marehemu, Daniel Ibrahim (12) alisema baba yeke alifika nyumbani saa moja usiku, alimkuta yeye akiwa na mdogo wake, Elizabeth aliyemuhoji kwanini kachumbari imeharibika, lakini hakupata jibu. “Baada ya kuingia ndani, baba alimuuliza Elizabeth kachumbari aliyoiacha (Januari 16, mwaka huu) iko wapi, akaoneshwa. Baada ya kuiangalia aliiona imechacha, alitoka nje na kuchukua fimbo ambayo huwa anaiweka juu ya nyumba na kutaka kuanza kumpiga. Kabla ya kuanza kumpiga Elizabeth alikimbia. “Baada ya Elizabeth kukimbia, mama ambaye alikuwa kazini alifika nyumbani, akamkuta baba akifoka, akauliza kuna nini, baba akasema kwanini hakupika mboga yenye kiwango na kwanini ulipikwa ugali mwingine wakati  kulikuwa na ugali uliobaki mchana,” alieleza mtoto huyo. Alisema kutokana na maswali hayo, mama yake alimjibu kwa hasira kwanini hakuacha fedha nyumbani za kununulia mboga yenye kiwango anachotaka. “Lakini majibu hayo yalionekana kumkera baba na kuanza kumpiga mama kwa kikombe na mateke, akaanguka, ninakimbia kuwataarifu majirani ambao walikuja na kukuta mama yuko hoi,” alieleza Daniel. Mmoja wa majirani waliofika eneo la tukio, Leticia Mashala, alisema walipofika walikuta mlango umefungwa wakaanza kumgongea ili afungue. “Tulipomgongea alikataa kufungua mlango na kusema ana kazi kidogo anaifanya tusubiri, lakini tulichungulia dirishani tukamwona anampuliza puani na masikioni, huku akimmwagia maji ili azinduke, baada ya kuona hazinduki alifungua mlango,” alisema Leticia. Naye Shangazi wa marehemu, Getruda Vitalis, alisema wanandoa hao wamekuwa wakigombana mara kwa mara na wamewahi kusuluhishwa hadi kanisani walikofungia ndoa yao. Kwa upande wake, Mwenyekiti wa Mtaa wa Mageuzi, Emmanuel Joshua, alisema chanzo cha mauaji hayo ni kachumbari iliyochacha iliyokuwa imetunzwa vibaya na mtoto waliokuwa wakimlea,  Elizabeth. “Baada ya baba anayedaiwa alikuwa amelewa kudai kachumbari yake, mama aliingilia kati, akajikuta anaambulia kipigo… vipimo vya daktari vinaonyesha alipigwa na kitu kizito kwenye utosi, kichwa kikavimba na damu kavujia ndani kwa wingi,” alisema. Kaimu Kamanda wa Polisi Mkoa wa Shinyanga, Elias Mwita, alisema mtuhumiwa Ibrahim Daniel anashikiliwa na jeshi hilo na baada ya marehemu kuchunguzwa alionekana kuwa na jeraha katikati ya kichwa chake.	1
66	" WAKAZI wa kijiji cha Pande wilayani Bagamoyo mkoani Pwani ambao wamehamishwa kupisha ujenzi wa bandari ya Bagamoyo, wamemuomba Makamu wa Rais Samia Suluhu Hassan awasaidie walipwe fidia waweze kwenda eneo walilopangiwa.Akizungumza kwa niaba ya wakazi wa maeneo hayo, Mwenyekiti wa kijiji hicho Mohamed Mneka amesema, wao walipangiwa kwenda eneo la Kitopeni na Kidagoni, lakini wameshindwa kwenda kutokana na baadhi ya wananchi kutolipwa fidia.Mneka alisema baadhi ya wananchi wengine wamepunjwa fidia zao na kufanyiwa tathmini kwa mara ya pili lakini hawajalipwa na kuwafanya washindwe kujua hatma yao itakuwaje.""Baadhi waliolipwa hazitoshi kununua maeneo mengine hivyo kuwapa wakati mgumu na wao walipisha maeneo hayo kwa manufaa ya nchi hivyo ni bora wakalipwa haki zao na kupelekwa walikopangiwa,"" amesema Mneka.Alisema kuwa wananchi hawakatai kupisha ujenzi wa bandari kwani hilo ni suala la maendeleo ya nchi na wamekubali kuondoka kwa moyo mmoja, hivyo wanaomba wapewe haki zao stahiki ili wakangalie maisha mapya.""Walipeleka majina ya watu 2,000 lakini majina yaliyorudi ni 687 je mengine yamekwenda wapi hizo ndiyo baadhi ya dosari zilizojitokeza ambazo zinapaswa kurekebishwa,"" amesema Mneka.mbunge wa Jimbo la Bagamoyo, Dk Shukuru Kawambwa alisema, kijiji hicho kina kaya 2,200 sawa na watu 16,500 wanaotakiwa kuhama eneo hilo pamoja na sehemu kidogo ya Kijiji cha Mlingotini.Dk Kawambwa alisema kuwa jambo hilo limekuwa ni changamoto kubwa sana, hivyo kuna haja ya kuhakikisha suala hilo linafikia mwisho kwani hapo mara baada ya kukamilika itakuwa ni bandari kubwa kusini mwa Afrika ambapo meli kubwa zitaweza kutia nanga.""Sasa ni miaka sita imepita hakuna kinachoendelea, tunaomba serikali iwezeshe jambo hili ili watu waweze kuendelea na shughuli zao, kwani hata wale waliokuwa na mapunjo walifanyiwa tathmini kwa mara ya pili baada ya malalamiko lakini bado hazijalipwa,"" alisema Dk Kawambwa.Alisema kuwa wananchi hao wanachokitaka ni kupewa viwanja kwenye eneo lililotengwa, kwani wamekuwa wakilalamika na kuiona serikali yao kama haisikilizi kilio chao.Akijibu hoja hizo Samia Suluhu Hassan alisema kuwa suala hilo amelichukua na atalipeleka kwa Rais baada ya kukaa na mamlaka husika ili kujua tatizo liko wapi.""Suala hili si rahisi kama baadhi ya watu wanavyofikiri lakini tutalifanyia kazi kwa kushirikiana na wahusika ambao ni mamlaka ya bandari, watu wa ardhi na kituo cha uwekezaji kisha tutapeleka kwa Rais,"" alisema Samia.Samia amesema, wakati wa kulipa fidia kuna watu 620 walilipwa ilihali hawahusiki na malipo hayo hivyo kuchukua fedha ambazo si stahiki zao kwani hawakuwa na maeneo na kupokea fedha kwa njia za udanganyifu.""Tumeshangaa ni kwanini mlikaa kimya wakalipwa watu ambao hawahusiki mlipaswa kusema ukweli ili kuepusha fedha za serikali kulipwa watu wasiostahili na fedha hizo zingetosha kulipa walengwa na labda hata yote yasingetokea,"" alisema Samia.Alisema watu watalipwa kwa mujibu wa sheria na siyo anavyotaka mtu malalamiko yao yote yatafanyiwa kazi na serikali haitadhulumu mtu haki yake.""Kuhamisha watu hao ni fedha nyingi zinahitajika na kuna taarifa kuwa hata wale walioko pale wanapotakiwa kwenda hawa nao wanahitaji kulipwa fidia hivyo bado ni changamoto kubwa,""amesema Samia.Makamu wa Rais anaendelea na ziara yake kwenye mkoa wa Pwani kutembelea miradi mbalimbali ya maendeleo."	1
67	Na MWANDISHI WETU, BIHARAMULO RAIS Dk. John Magufuli ametoa siku 14 kwa wamiliki wa vituo vyote vya mafuta nchini wawe wameanza kutumia mashine za kielektroniki za kutolea risiti. Alitoa agizo hilo jana wakati akizungumza na wananchi wa Biharamulo mkoani Kagera muda mfupi kabla ya kufungua barabara ya lami ya Kagoma – Biharamulo – Lusahunga. Kauli hiyo ya Dk. Magufuli imekuja siku chache baada ya Mamlaka ya Mapato Tanzania (TRA) kuvifungia kuuza mafuta vituo vyote ambavyo havitumii mashine za kielekroniki za kutolea risiti (EFDs) na kusababisha uhaba mkubwa wa bidhaa hiyo katika mikoa mbalimbali nchini. Katika agizo lake, Dk. Magufuli amewataka Waziri wa Fedha na Mipango, Philip Mpango na Waziri wa Viwanda, Biashara na Uwekezaji, Charles Mwijage kuhakikisha vituo vyote vya mafuta nchini vinatumia mashine hizo na kusisitiza kuwa wamiliki watakaokiuka agizo hilo, vituo vyao vifungwe na kufutiwa leseni. Taarifa ya Ikulu iliyotumwa jana kwa vyombo vya habari na Mkurugenzi wa Mawasiliano ya Rais, Ikulu, Gerson Msigwa ilisema: “Na kwa hili natoa siku 14, wale wenye vituo vya mafuta wote,  uwe upo  Chato, uwe Biharamulo, uwe Kagera, uwe Dar es Salaam, hakikisha una hiyo mashine, ndani ya siku 14.” Aidha Dk. Magufuli amewataka wafugaji waliovamia Hifadhi ya Taifa ya Burigi mkoani Kagera kuondoa mifugo yao mara moja na amemwagiza Mkuu wa Mkoa huo, Meja Jenerali mstaafu Salum Kijuu kuendelea na operesheni ya kuondoa mifugo yote iliyovamia hifadhi hiyo na maeneo mengine yasiyoruhusiwa kulishia mifugo. Katika hatua hiyo, Dk. Magufuli aliwataka wafugaji kote nchini kuchunga mifugo yao katika maeneo waliyotengewa, huku akionya kuwa vitendo vya wafugaji kuingiza mifugo yao katika hifadhi na mashamba ya wakulima havikubaliki. “Mkuu wa mkoa na wakuu wa wilaya simamieni hilo, ninajua bado kuna ng’ombe mle hifadhini, simamieni kwa kuzingatia sheria za hifadhi. “Kwa hiyo wafugaji wajifunze namna ya kufuga, kama unaona una ng’ombe wengi na huwezi kuwatunza uza, hata mimi nimeuza ng’ombe wangu, niliona wamekuwa wengi siwezi kuwatunza, viwanda vipo,” alisisitiza. Kuhusu kero ya uhaba wa maji inayowakabili wananchi wa Biharamulo, Dk. Magufuli alielezea kusikitishwa na kasi ndogo ya utekelezaji wa mradi wa kupeleka maji katika mji huo na alimtaka Mkurugenzi Mtendaji wa Mamlaka ya Majisafi na Majitaka Bukoba (BUWASA), Alen Mwita kuhakikisha mashine zilizonunuliwa zinafungwa na kuanza kutoa maji ifikapo Julai 30. Baada ya kuzungumza na wananchi wa Biharamulo katika mkutano wa hadhara uliofanyika katika kituo cha mabasi, Dk. Magufuli alifungua barabara ya Kagoma – Biharamulo – Lusahunga ambayo inaunganisha barabara ya mikoa ya Kagera, Geita, Mwanza, Kigoma, Shinyanga na nchi jirani za Burundi, Rwanda na Uganda. Barabara hiyo ina urefu wa kilometa 154 na imejengwa kwa gharama ya Sh bilioni 190.4 zilizotolewa na Serikali ya Tanzania. Mapema jana asubuhi, Dk. Magufuli alitembelea Seminari ya Mtakatifu Karoli Lwanga Katoke, alikosoma elimu ya sekondari, ambako aliendesha harambee iliyofanikisha kupatikana mifuko 1,000 ya saruji na mabati 150 kuchangia ujenzi wa Seminari hiyo. Aidha Dk. Magufuli pia alitoa Sh milioni 1 za kutengeneza dirisha la bweni alilolivunja wakati akiwa kidato cha pili na madirisha mengine yanayohitaji matengenezo. Akiwa njiani kuelekea Ngara, Dk. Magufuli alisimamishwa na wananchi wa Nyakahura ambao aliwahakikishia kuwa Serikali itaifanyia matengenezo barabara ya Nyakahura – Rusumo – Ngara akiahidi kumtuma Waziri wa Maji na Umwagiliaji kwenda kuangalia namna ya kutatua tatizo la maji na pia amechangia Sh milioni 10 katika ujenzi wa majengo ya shule. Dk. Magufuli kesho ataendelea na ziara yake mkoani Kagera ambako atazungumza na wananchi katika mkutano wa hadhara utakaofanyika Ngara.	1
68	 Baada ya kuwasili jijini Warsaw, akitokea London Uingereza, Waziri Mkuu juzi jioni alikutana na wafanyabiashara zaidi ya 50 kwenye mkutano uliofanyika kwenye ofisi za Chama cha Wafanyabiashara cha Poland.Katika mkutano huo, Waziri Mkuu aliwaeleza mipango ya Serikali ya kuikwamua Tanzania kiuchumi huku akigusia sekta za kilimo, uvuvi, uchukuzi, miundombinu, madini, nishati na utalii.Katika mkutano huo, Waziri Mkuu alijibu maswali kutoka kwa wafanyabiashara zaidi ya 10, ambao walikuwa na shauku ya kutaka kufahamu ni maeneo yapi zaidi yanayohitaji uwekezaji.Pia, aliishukuru Serikali ya Poland kwa kusaidia ukarabati na uimarishaji wa miundombinu kwenye Chuo cha Maendeleo ya Jamii cha Tengeru kilichopo Arusha.Mapema, akimkaribisha Waziri Mkuu kuzungumza na wafanyabiashara hao, Naibu Waziri wa Mambo ya Nje wa Poland anayeshughulikia masuala ya Afrika na Mashariki ya Kati, Katarzyna Kacperczyk alisema nchi hiyo imeanzisha mpango maalum ujulikanao kama “Go Africa”, ambao umelenga kukuza mahusiano ya kiuchumi na bara la Afrika.Alisema mpango huo umeanzishwa mahsusi ili kuwasaidia wafanyabiashara wa Poland, kupata taarifa sahihi na haraka kuhusu masuala ya ushirikiano na uwekezaji barani humo.	5
69	Na Kulwa Mzee-Dar es Salaam   FAMILIA ya bilionea Erasto Msuya, imeibua mapya mahakamani baada ya kuwasilisha barua ya kumkataa hakimu anayesikiliza kesi ya mauaji ya binti yao, marehemu, Aneth Msuya. Familia hiyo miliwasilisha barua katika Mahakama ya Hakimu Mkazi Kisutu,Dar es Salaam mbele ya Hakimu Mkazi, Godfrey Mwambapa anayesikiliza kesi hiyo. Katika kesi ya mauaji, mke wa bilionea Msuya, Miriam Msuya na mfanyabiashara, Revocatus Muyela, wote wakazi wa Arusha, wanatuhumiwa kumuua dada wa bilionea Msuya, Aneth. Washtakiwa hao jana walipanda kizimbani mbele ya Mwambapa, wakati kesi yao ilipokuja  kwa ajili ya kutolewa uamuzi wa kuwaachia ama laa kutokana na maombi yaliyowasilishwa na wakili wa utetezi, John Mallya. Wakili Mallya, aliwasilisha ombi hilo baada ya Wakili wa Serikali Mwandamizi, Kishenyi Mutalemwa kuiomba mahakama iwape muda ili watekeleze amri hiyo iliyowataka wabadilishe hati ya mashtaka. Mallya, alidai amri ya mahakama ni sheria na kama hawatekelezi sheria hiyo, hakuna hati yoyote inayowashikilia washtakiwa hao, hivyo aliomba waachiwe huru. Kishenyi alidai hawajakataa kutekeleza amri ya mahakama, lakini wanaomba muda, pia wanaweza kuiarifu mahakama kama wanakata rufaa au laa. Aliiomba mahakama isikubali ombi la washtakiwa, bali iendelee kuwashikilia kwa mujibu wa sheria. Mallya aliomba mahakama kuwaachia huru washtakiwa kutokana na upande wa Jamhuri kushindwa kutekeleza amri ya  mahakama, iliyowataka kuifanyia mabadiliko hati ya mashtaka kwa kuwa inamakosa. Kabla ya kutoa uamuzi, Hakimu Mwambapa alisema hawezi kutoa uamuzi kwa kuwa anasubiri maelekezo kutokana na barua iliyowasilishwa mahakamani hapo. Akizungumzia barua hiyo, alisema inatoka  familia ya marehemu Simon Msuya. Alisema hataweza kutoa uamuzi na  kuiahirisha kesi hiyo hadi Februari 6, mwaka huu, kwa kutajwa na washtakiwa walirudishwa rumande. Kwa mujibu wa taarifa zilizopatikana mahakamani hapo, familia ya marehemu Aneth imeandika barua na kuiwasilisha mahakamani hapo kueleza hawana imani na Hakimu Mwambapa. Kwa mujibu wa hati ya mashtaka, washtakiwa hao wanadaiwa Mei 25, mwaka jana, maeneo ya Kibada, Kigamboni, Dar es Salaam, walimuua Aneth.	1
70	  Klabu ya Yanga imefanikiwa kuishusha Azam Fc kwenye nafasi ya pili ya msimamo wa ligi kuu bara baada ya kupata ushindi wa goli 3-1 kwenye mchezo dhidi ya Singida United. Magoli ya Yanga yamefungwa na Paul Godfrey, Mrisho Ngassa na Yipke Gissany. Yanga sasa wapo nafasi ya pili kwenye msimamo wa ligi kuu bara wakiwa na jumla ya pointi 67 baada ya michezo 35.   MSIMAMO: Shughuli bado ni pevu kwenye kinyang'anyiro cha nafasi ya pili ambayo sasa inakamatwa na Yanga huku timu zaidi ya kumi za chini zikiwa hazina uhakika wa kusalia ligi kuu.  #Standing #Msimamo #LeagueTable #MsimamoWaLigi #AzamSports2 #VPLUpdates #VodacomPremierLeague #LigiKuuTanzaniaBara #VPL  @yangasc @officialsingidaunitedfc @hbumbuli @antonionugaz @rashid_seif1 @kalugira_timzoo @fatmachikawe @baraka_mpenja @kidedeaiddy @hasheem_ibwe @pascal_kabombe @alwatanngoda @mahmoud_bin_zubeiry @alikamwe @james_samwel31 @medmedally A post shared by  Azam Sports (@azamsports2) on Jul 15, 2020 at 11:13am PDT   	2
71	NAIROBI, KENYA  BAADHI ya wafuasi wa upinzani wa National Super Alliance (Nasa), wameeleza hasira zao baada ya kiongozi wa muungano huo, Raila Odinga kufuta mpango wake wa kumwapisha kama ‘Rais wa Watu.’ Odinga na mgombea wake mwenza katika uchaguzi wa Agosti 8,  Kalonzo Musyoka walikuwa waapishwe kuwa rais na naibu rais leo. Viapo hivyo vilikuwa viende sambamba na maadhimisho ya Siku ya Jamhuri, ambayo yanakumbushia wakati Kenya ilipotangazwa kuwa jamhuri mwaka 1964. Pamoja na kwamba Odinga na maofisa wengine wa Nasa walidai kuahirisha shughuli hiyo hakumaanishi kuachana na harakati zao za kudai haki katika mfumo wa uchaguzi, baadhi ya wafuasi wa Nasa hawakufurahishwa. “Nilikuwa nikisubiri tukio hili kwa hamu kubwa. Nilitaka baba akiapishwa kwa sababu naamini ni rais wangu. Hapa ameniangusha kwa uamuzi wake,” alisema mkazi wa Migori, Victor Omondi. Dishon Hamisi, ambaye ni mfanyabiashara katika mji huo, alisema Nasa imemnyima sababu ya kufurahia Siku ya Jamhuri. “Niliisubiri kwa hamu kubwa Siku ya Jamhuri kwa sababu nilitaka kusherehekea rais wangu. Sasa hilo halitatokea tena. Sina furaha na sina muda tena na matukio ya Nasa.” Migori ilikuwa moja ya kaunti nne za Nyanza, ambako wafuasi wa Nasa waliendesha maandamano kupinga marudio ya uchaguzi wa Oktoba 26, wakiishinikiza Tume ya Uchaguzi na Mipaka (IEBC) iufute. Magenge ya vijana yaliweka vizuizi barabarani kuzuia maofisa wa IEBC wasiwasilishe vifaa vya uchaguzi, hali iliyosababisha usifanyike. Aidha wengine wengi walienda mitandao ya jamii kueleza kuchukizwa kwa uamuzi huo, baadhi wakiituhumu Nasa kwa woga. Moses Murimi Masiaga, ambaye aliwania Ubunge wa Kuria West kwa tiketi ya Nasa ametangaza kujitoa kutoka muungano huo mara baada ya kinara mwingine wa upinzani. Musalia Mudavadi kusoma tangazo la kuahirisha shughuli ya kuapishwa juzi jioni.   “Nimejitoa kuiunga mkono Nasa. Bora niangalie kwingine. Afadhari niwe mgombea huru kuliko kuunga mkono ushirika ambao daima unaniangusha,” Masiaga aliandika katika ukurasa wake wa Facebook. Mudavadi alisema hatua hiyo imetokana na mashauriano katika muungano huo baada ya kuzungumza na jamii ya kimataifa na wadau wengine hapa nchini.	0
72	 Kaimu Meneja wa Bandari ya Tanga, Henry Arika amebainisha hayo jana wakati akizungumza na waandishi wa habari walipotembelea bandari hiyo ili kushuhudia tishari hizo.Alisema ununuzi wake umegharimu jumla ya Dola za Kimarekani milioni 10 na yanatarajiwa kuongeza tija na ufanisi utakaoiwezesha TPA kuwahudumia wateja wake kwa kasi kubwa zaidi tofauti na ilivyokuwa awali.“Kwa kuwa tishari moja lina uwezo wa kubeba tani 3,500 au makasha 198 ya futi 20 kwa mara moja, hatua hiyo ni dhahiri itatupunguzia gharama za uendeshaji ambazo ni mizunguko ya kwenda nangani, mteja atapunguziwa muda wa kusubiri kwa kuwaongezea tija maradufu”, alisema.Hata hivyo alisema pamoja na ununuzi wa tishari hizo, TPA kwa kushirikiana na serikali inaendelea na mpango wake wa ujenzi wa bandari mpya Mwambani ambayo itawezesha meli kutia nanga moja kwa moja.Bandari ya Tanga ndiyo ya pili kwa ukubwa nchini ukiacha ile ya Dar es Salaam, ina gati lenye urefu wa mita 381 na kina kifupi cha maji ambacho hulazimisha mzigo kuhudumiwa mara mbili nangani na gatini ambapo shughuli za kupakia na kushusha hufanyika kwa kutumia tishari pamoja na meli za kuvuta vyombo.	5
73	 Aidha, Rais mstaafu wa awamu ya tatu, Benjamin Mkapa amesisitiza haja ya kuinua utalii wa ndani na kushirikisha serikali za mitaa na jamii katika masuala ya utalii.Akizungumza katika hitimisho la mdahalo uliofanywa wakati wa uzinduzi wa taarifa ya hali ya Uchumi Tanzania iliyofanywa na Benki ya Dunia, Mkapa alisema kusipokuwa na ushirikishwaji wa serikali za mitaa na jamii kwenye utalii ni rahisi kuwa na upinzani.Kuhusu kukuza utalii wa ndani, Mkapa alisema hilo litawezekana kwa kuweka miundombinu ambayo inaweza kuijumuisha jamii ya kipato cha kati na chini hivyo kuhamasika kutembelea vivutio vya asili na wanayama.Pia alitaka kuwapo uwazi katika sera ya matumizi bora ya ardhi.	5
74	AVELINE KITOMARY na ANDREW MSECHU-DAR ES SALAAM  MKUU wa Mkoa wa Dar es Salaam, Paul Makonda, amesema amekuwa hapati usingizi kutokana na watu kutokuwa waaminifu na kutotekeleza majukumu yao, hatua inayomfanya aende mwenyewe maeneo ya kazi kutafuta taarifa. Makonda alisema hayo Dar es Salaam jana, alipokuwa akizungumza na viongozi wa kidini wakati wa kongamano maalumu kuelekea uchaguzi, uchumi wa viwanda, amani, mahusiano, uzalendo na ustawi wa taifa. Katika kongamano hilo, Makonda alielezea mafanikio ya Mkoa wa Dar es Salaam. “Ninakosa usingizi, mambo mengi yamebadilika kwa sababu watu wengi si waaminifu, hawana hofu ya Mungu, hawatimizi majukumu yao na hupata kila sababu ya kueleza wamekwama, wengine wanakwama hata kabla hawajaanza.  “Wengine wamekuwa wakitengeneza mabomu ili wenzao walipuke halafu wanakaa pembeni wakishangilia. Na hii ndiyo sababu iliyotufanya mimi na RAS (Ofisa Tawala Mkoa) tumeamua kubadilisha mfumo wa utendaji. Badala ya kuwa watu wa kupokea taarifa ofisini, sisi tunaenda ‘site’ (sehemu za kazi) kutafuta taarifa,” alisema. Alimweleza mgeni rasmi katika kongamano hilo, Naibu Waziri Tamisemi ambaye pia ni Mbunge wa Ukonga, Mwita Waitara (CCM) ambaye alimwakilisha Makamu wa Rais, Samia Suluhu Hassan kuwa jimbo lake barabara imeanza kujengwa, baada ya kuwaweka ndani wakandarasi. Makonda alisema ni wazi kungekuwa na utamaduni wa watu kuwa waadilifu, kazi zingekuwa zinakwenda vizuri ila kwa kuwa watu wamekosa hofu ya Mungu mambo si kama alivyokuwa akitarajia kwakuwa wengi hawatimizi wajibu wao. “Kupitia kamati hii, nimeona mafanikio makubwa sana na ninaona kama tungekuwa na utamaduni wa watu kuwa waadilifu, kazi zingekuwa rahisi sana, lakini watu si waaminifu hata kidogo.  “Tatizo watu hawatimizi wajibu wao, halafu mzigo ameamua kuubeba Makonda, haiwezekani, kwa hiyo mzigo nimeamua kuupeleka msalabani, hapigwi mtu hapa, watapigwa wao,” alisema. Alisema wameamua kuingia mitaani kwa kuwa nia ya Serikali katika Mkoa wa Dar es Salaam ni kuhakikisha ifikapo 2020 miradi yote isiyopungua Sh trilioni 3 iwe imekamilika. Makonda alisema baada ya kupata fedha kwa Hospitali ya Wilaya ya Ubungo, anaendelea kusimamia kuhakikisha eneo linakuwa tayari na ujenzi unaanza wiki hii. “Nikitoka hapa ninakimbia kwenda Ubungo kuangalia eneo la kujenga hospitali ya wilaya, nimepata pesa juzi na ikiwezekana ikichelewa, Jumatano ujenzi uanze. “Nimeshapata wajenzi kutoka kwa Brigedia Mbuge (Mkuu wa Jeshi la Kujenga Taifa-JKT) na amemwaga kikosi chake cha JKT na ninataka ikiwezekana ndani ya miezi minne wana-Ubungo wawe wanatibiwa,” alisema. Alisema miradi hiyo inayoendelea, inazalisha ajira nyingi kutoka kwa mtu mmoja hadi hatua ya viwanda na tayari ameshaagiza katika Mkoa wa Dar es Salaam hakuna bidhaa za ujenzi wa miradi zitakazonunuliwa kutoka nje, ikiwamo saruji, nondo, mabomba na vitu vyote vitakavyotumika. UCHAGUZI SERIKALI ZA MITAA  Aliwaomba viongozi wa dini kuhamasisha watu kwenda kushiriki Uchaguzi wa Serikali za Mitaa Novemba 24 kwa kuchagua viongozi waadilifu. “Huko kwenye mitaa ndiyo kuna viwanja feki na migogoro ya ardhi isiyokwisha, ndiko kuna mitaro na mifereji ya maji kwenye makazi, hawa viongozi ndio chimbuko la maendeleo kuanzia ngazi ya mitaa,” alisema. WANAOTELEKEZA WATOTO  Katika hatua nyingine, Makonda alisema Serikali iko mbioni kutunga sheria itakayowabana watu wanaotelekeza watoto, ikiwemo watumishi wa Serikali wenye tabia hiyo. Alisema miongoni mwa mambo ambayo yamekuwa yakibezwa lakini yameonyesha mafanikio makubwa, ni hatua yake ya kuwakusanya wanawake wote waliotelekezewa watoto. Makonda alisema tayari wako kwenye mchakato wa kutunga sheria ya kuwabana wazazi wanaotelekeza watoto na kusababisha kuongezeka kwa idadi ya watoto wa mitaani.  “Tunatengeneza sheria kuhakikisha kwamba mzazi amemtelekeza mtoto, tunahakikisha kama una posho inakatwa huko huko na kupelekwa kulea mtoto.  “Sheria hii itakuwa ni kali kiasi itahakikisha kusaidia mtu anaogopa kumpa mtu mimba kama mtu anavyoogopa Ukimwi. Sheria hii inatakiwa kuhakikisha kwamba mama akipata mimba tu na kwamba wewe ndiye muhusika wa mimba unaanza kutoa huduma,” alisema. KAULI YA WAITARA Kwa upande wake, Waitara alisema Serikali itaendelea kushirikiana na viongozi wa dini, hasa katika kipindi hiki cha uchaguzi ili kudumisha amani na mshikamano katika jamii. Aliwapongeza viongozi wa dini wa kamati ya amani kwa kuhamasisha amani na kwamba mchango wa taasisi za kidini umechangia kujenga ustawi mzuri katika Taifa. “Tunawapongeza viongozi wa dini hasa Kamati ya Amani ya Mkoa wa Dar es Salaam, kamati hii sasa imeimarika katika mikoa mingi nchini. Nawashukuru pia kwa kuunga mkono juhudi za taifa kwa ajili ya uchumi wa viwanda.  “Taasisi za kidini zimekuwa zikihamasisha amani na kusababisha kuwepo kwa uwekezaji, ukuaji wa uchumi, viwanda. Haya ni mafanikio makubwa kwa maendeleo ya nchi,” alisema Waitara. Pia aliwataka viongozi wa dini kuendelea kusimamia sekta ya elimu katika shule za kidini ili kutengeneza wataalamu watakaoweza kujiajiri wenyewe. “Taasisi za kidini zote zimewekeza katika sekta ya elimu na kupelekea kuwepo kwa wataalamu wa kutosha, mfano vyuo vikuu 27 vilivyopo nchini vinamilikiwa na taasisi za kidini, huku vyuo vya kati vikiwa 15, hapo bado shule za msingi na sekondari. “Hivyo Serikali inaomba muendelee kusimamia sekta ya elimu katika shule zenu kwa kujenga uadilifu kwa jamii ya ki-Tanzania ili wawe na hofu ya Mungu,” alibainisha.  Aliwataka viongozi kuhimiza uadilifu na uaminifu kwa waumini wao ili kuepuka vitendo vya kihalifu kama rushwa, uvivu na ufisadi.  MUFTI WA TANZANIA  Kwa upande wake, Mufti wa Tanzania, Sheikh Abubakar Zubeir alisema makusudio makubwa ya kongamano hilo ni kuzungumzia kuhusu amani, uzalendo na uchumi wa viwanda. “Kongamano hili lililoshirikisha wadau mbalimbali hata wa mikoani, makusudio makubwa ni kutaka kuzungumza kuhusu uchumi wa viwanda, ni juu ya kumpa nguvu rais na Watanzania kuwa ni jinsi gani tunaweza kufikia uchumi wa kati. “Pia uzalendo tunazungumziwa, kwani pasipokuwa na uzalendo nchi itadidimia. Kwa sababu nchi ni ya kwetu sisi, ni wajibu wa kila Mtanzania kusimamia na kuimarisha uzalendo,” alisema. Mufti alisema sehemu kubwa ya uzalendo ni kupiga kura ili kuchagua viongozi wanaofaa, kwa hivyo akawataka Watanzania kutengeneza Tanzania wanayoitaka kwa kupiga kura. ASKOFU MKUU ANGLIKANA  Askofu Mkuu wa Kanisa la Anglikana Jimbo la Dar es Salaam, Jacsona Sosthenes, aliwataka viongozi wa Serikali na kidini wawe mstari wa mbele kuonyesha njia kwa jamii kwani wao ni nguzo. “Watanzania tupende kufanya kazi kwa bidii kwani umasikini uliopo sio wa rasilimali bali ni wa utendaji, kwahiyo kazi ikifanyika vizuri tutafikia uchumi wa viwanda kama alivyotaka Rais wetu.  “Pia nawaasa viongozi wasionyeshe tu njia bali na wao wafuate hizo njia ili kuishi kwa vitendo, viongozi wawe mstari wa mbele kuwashawishi watu wafuate matendo yao mema na yenye kufundisha na pia viongozi wa dini wawaelimishe waumini wao kuhusu uchumi wa viwanda,” alisema.	1
75	 Na YASSIN ISSAH, DAR ES SALAAM LICHA ya Baraza la Taifa la Sanaa Tanzania (Basata) kumfungulia msanii wa kizazi kipya, Emmanuel Elibariki (Ney wa Mitego kuendelea na shughuli za sanaa kwa sasa atakuwa chini ya uangalizi maalumu ili aendeshe shughuli za kisanaa kwa kuzingatia sheria, kanuni na taratibu sambamba na maadili katika kazi zake. Baraza hilo limeeleza kumfungulia msanii huyo baada ya kutekeleza masharti ya adhabu aliyopewa ikiwemo kulipa Sh milioni moja huku likivitaka vyombo vyote vya habari na Watanzania kwa ujumla kuendelea kutoucheza wimbo huo hadi baraza hilo litakapotangaza upya. Katibu Mtendaji wa baraza hilo, Godfrey Mngereza, alisema msanii  huyu amefunguliwa baada ya kujutia na kukiri kuwa amejifunza na yuko tayari kujirekebisha ndiyo maana pia wamemkabidhi vyeti vya kusajiliwa na baraza hilo. Julai 27 mwaka huu baraza hilo lilimfungia msanii huyo kwa kipindi kisichojulikana na kumtaka kutekeleza maagizo ya kuhakikisha amesajiliwa na kuwa na kibali cha kuendesha shughuli za sanaa, kulipa faini ya Sh 1,000,000 kuwaomba radhi Watanzania kupitia mikutano na waandishi wa habari ikiwa  ni pamoja na kufanya marekebisho ya wimbo wake wa ‘Pale Kati’ ili ubebe maudhui yenye maadili. Hata hivyo, Mngereza aliwaasa wasanii kuzingatia sheria, kanuni na taratibu za uendeshaji shughuli za sanaa sambamba na kuzingatia maadili katika kila kazi wanazobuni ili waepuke matatizo yasiyo ya lazima. Naye Ney wa Mitego, alipongeza baraza hilo kumalizana naye huku akisisitiza kujirekebisha kwa kutoa wimbo wa kuwafariji mashabiki wake na kuondokana na masuala ya kufungiwa.	4
76	 BAADA ya juzi jioni Bajeti kwa mwaka wa fedha 2019/2020 kupitishwa na Bunge la Jamhuri ya Muungano wa Tanzania, gumzo mtaani limehamia kwenye leseni za udereva huku wengi wakipongeza serikali kwa hatua hiyo kwa kile walichodai kuwa kitapunguza usumbufu na rushwa kwa wanaohitaji.Baadhi ya wananchi, polisi kutoka maeneo mbalimbali nchini walisema kuwa uamuzi wa Serikali ya Awamu ya Tano umelenga kupunguza gharama zisizokuwa na msingi lakini pia inasaidia kupunguza rushwa pamoja na kupunguza usumbufu utakao okoa muda wa ujenzi wa taifa.Katika uwasilishaji wa Bajeti ya mwaka wa fedha 2019/20, Waziri wa Fedha na Mipango, Dk Philip Mpango katika mapendekezo ya Serikali alisema kuwa itaongeza muda wa leseni za udereva kutoka miaka mitatu ya sasa hadi mitano huku tozo zake zikipanda kutoka Sh 40,000 ya sasa hadi Sh70,000.Mapendekezo hayo yamepokelewa kama ifuatavyo; Adam Lutta ambaye ni Balozi wa Usalama Barabani nchi alisema kuwa hatua ya kuongeza muda wa leseni ni jambo jema kwani litapunguza mchakato na usumbufu uliokuwa unatokea kwenye upatikanaji wa leseni.“Wakati mwingine watu walikesha na kupoteza muda mwingi wakishinda kwenye ofisi za leseni ili maombi yao ya leseni yashughulikiwe, lakini hata kama ilikuwa ni kwa mara moja kwa miaka mitatu, kusogezwa mpaka miaka mitano kutasaidia madereva kwa kuwapunguzia usumbufu,” alisema Lutta Kwa upande wake, ofisa mmoja wa Jeshi la Polisi upande wa Usalama Barabarani alisema utoaji wa leseni mpya utapunguza usumbufu kwa madereva, lakini itatoa muda wa kutosha kwa madereva kufuatilia leseni pale ambapo unakuta leseni zao zimeisha muda.“Mara nyingi, unapomkamata dereva ambaye leseni yake imeisha muda wa kutumika huwa analalamika muda (miaka mitatu) kuwa mdogo wa matumizi ya leseni hiyo, lakini sasa miaka mitano sidhani kama watakuwa na visingizio,” alisema na kuongeza kuwa hatua hiyo itapunguzia adha kwa wananchi ambao wamekuwa wakidanganywa na vishoka kuwa watawasaidia kupata leseni. Ndeanka Alex, ambaye ni mkazi wa Mwanza alisema kuwa kwa muda kumekuwa na vishoka karibu na sehemu za kutolea leseni wakitafuta fedha zisizo halali na matokeo yake kusababisha madereva wasiokuwa na sifa wapate leseni.“Naamini miaka mitano ya leseni moja itawakatisha tama vishoka ambao wanategemea kuitapeli serikali kwa kunyonya wananchi wanaotaka leseni. Mfano gharama halali ya kubadili leseni iliyoisha muda ni shilingi 40000 lakini utakapokutana na vishoka huwa wanakuambia kama unataka haraka utoe Sh 60000,” alisema Alex.Mkazi wa mkoani Kilimanjaro, Andrew Mneney alisema kuwa Serikali imewabeba wananchi kwenye suala la leseni na kwamba vishoka watapungua sambamba na usumbufu wa kusimamishwa mara kwa mara na polisi kwa ajili ya ukaguzi. Dereva wa basi la abiria ‘daladala’ linalofanya safari zake kutoka Ubungo kwenda Temeke, Hassan Abdallah alisema kuwa tofauti ya bei ni ndogo isipokuwa upatikanaji wa leseni utakuwa ni rahisi. “Zile habari za kusubiri leseni muda mrefu zitaisha… mara unaambia vile vikadi havipo.Sasa naamini serikali haitatumia fedha nyingi hivyo upatikanaji wa leseni kwa wanaobadili utakuwa rahisi,” alisema dereva huyo. Kwa upande wake dereva wa pikipiki ‘ bodaboda’ aliyejulikana kwa jina moja la Side alisema kuwa serikali inaweka mikakati mizuri hivyo kilichofanywa kwa leseni ni kupunguza usumbufu na ile hali ya kwenda kumshawishi mtu ili akupe leseni. “Miaka mitano mingi, hapo unaaweza kufuatilia leseni vizuri. Hakuna presha ya kuipata hivyo siwezi kulazimika kumpa mtu fedha,” alisema.	1
77	*Serikali yazuia mapato Na WINFRIDA NGONYANI-DAR ES SALAAM SERIKALI imezipiga marufuku klabu za Simba na Yanga kutumia Uwanja wa Taifa, Dar es Salaam pamoja na kuzuia mapato yaliyopatikana katika mchezo wao wa Ligi Kuu Tanzania Bara uliochezwa juzi kwenye uwanja huo. Hatua hiyo imefikiwa na Serikali kufuatia vurugu zilizofanywa na baadhi ya mashabiki waliohudhuria mchezo huo na kusababisha uharibifu mkubwa wa mali za uwanja. Akizungumza jijini Dar es Salaam jana, Waziri wa Habari, Utamaduni, Sanaa na Michezo, Nape Nnauye, alisema Serikali imesikitishwa na kitendo hicho na kulazimika kuzifungia klabu hizo kucheza kwenye uwanja huo hadi itakapofanyika tathmini ya gharama za uharibifu uliosababishwa na vurugu hizo. “Tumesikitishwa sana na vitendo vilivyofanywa na mashabiki katika mchezo wa jana (juzi), kwani mbali na uvunjwaji wa viti pia mageti mawili ya kuingilia, moja la upande wa Yanga na jingine upande wa Simba yamevunjwa. “Kutokana na hali hiyo, tumelazimika kuzuia mapato yote ya mechi hadi tathmini itakapofanyika na kupata gharama za uharibifu uliotokea,” alisema. Akielezea uharibifu huo, Kaimu Mkurugenzi wa Idara ya Michezo wa Wizara hiyo, Alex Nkenyenge, alisema mashabiki walivunja viti zaidi ya 1,781 na kuharibu mageti ya kuingia uwanjani hapo. Alisema mapato yaliyopatikana katika mchezo huo ni zaidi ya Sh milioni 350, lakini klabu zote hazitapewa mgao ili kufidia uharibifu uliofanywa na gharama zikizidi huenda ikiwalazimu kuzilipia. Aidha, akizungumzia malalamiko ya baadhi ya mashabiki waliodai mfumo mpya wa tiketi za kielektroniki kuacha kufanya kazi, Nkenyenge alisema mfumo huo umefanikiwa kwa kiasi kikubwa na tatizo lililojitokeza lilitokana na mashabiki kuchelewa kufika uwanjani. “Watu walichelewa kufika uwanjani, matokeo yake kila mmoja anataka kuingia kwa nguvu na kuanza kusukumana, wakati mfumo unataka kila mtu aingie kwa utaratibu,” alisema. Wakati huo huo, klabu ya Simba imeomba radhi na kuelezea kusikitishwa na vitendo vya vurugu vilivyofanywa na baadhi ya mashabiki, huku ikikubali kulipia gharama za uharibifu huo. Kwa mujibu wa taarifa iliyotolewa kwa vyombo vya habari jana, klabu hiyo imepanga kuzungumza na wamiliki wa Uwanja wa Taifa ili kujua namna ya kulipa gharama zinazotakiwa. Pia Simba leo imepanga kuwasilisha malalamiko yake juu uchezeshaji mbovu wa waamuzi waliochezesha pambano la juzi na kuchangia kwa kiasi kikubwa mashabiki kufanya vitendo vya vurugu.	2
78	 LONDON: Uingereza PUNDA  huenda wakatoweka duniani kutokana na mahitaji makubwa ya ngozi wa wanyama hao nchini China, ambako hutumika katika vyakula vya masuala ya afya na kutengenezea dawa za asili. Habari zinasema nyama ya punda pia hupendwa kwa kiasi kikubwa nchini humo. Kwa sababu hiyo hivi sasa   punda wamepungua kwa kiasi kikubwa China  na kwa sababu huzaa mara chache, hali hiyo imesababisha wafanyabiashara wa wanyama hao kuwatafuta katika  nchi nyingine duniani. Habari zinasema bara la Afrika ndilo linaweza kukabiliwa na idadi kubwa ya punda ambao ni sehemu muhimu ya maisha ikizingatiwa hutumika katika uchukuzi wa mizigo na kilimo, hasa kwa familia maskini. Kwa mujibu wa habari hizo, bei ya punda katika baadhi ya maeneo imeongezeka maradufu katika miaka michache iliyopita, huku mahali pengine wezi wakiwaiba na kuwauza. “Siku moja nilipoamka sikumkuta punda wangu.  Nilipotafutatafuta nikamkuta amekufa, akiwa amechunwa ngozi,” alisema Anthony  Wanyama  (29) raia wa Kenya, hivi karibuni. “Hivi sasa sina fedha za kutosha.  Sijalipa kodi ya nyumba, sijawalipia karo watoto wangu, na nina watu wanaonitegmea,” aliongeza Anthony huku machozi yakimlengalenga. Kwa mujibu wa takwimu, idadi ya punda katika China imepungua kwa kiasi kikubwa kutoka milioni 11 mwaka 1990 hadi milioni tatu hivi sasa.	0
79	 Akizungumza Dar es Salaam juzi Samatta alisema hatarajii kucheza timu nyingine iwe Afrika Kusini au nchi yoyote ya Afrika zaidi amelenga Ulaya ambapo amekuwa akipata mialiko mingi ya kwenda kufanya majaribio.Samatta, ambaye ameondoka na kikosi cha Taifa juzi kwenda Ethiopia kwa ajili ya kambi alisema amekuwa akipata simu nyingi kutoka kwa mawakala wa Ulaya hivyo anategemea baada ya TP Mazembe atakwenda kucheza Ulaya.“Barani Afrika hakuna timu kubwa kama TP Mazembe hivyo nitakapoondoka kule manaake nataka nikacheze Ulaya na baada ya miaka 20 nitakuwa nimefikisha kile ninachokikusudia,” alisema.Alizungumzia kuhusu kushindwa kwenda kucheza Urusi Samatta alisema ni kwa vile hakutimiza kile alichokusudia.Alisema alitakiwa akacheze siku saba lakini alicheza siku tatu kisha akaumia kifundo cha mguu hivyo alitakiwa akapumzike kwa siku 10 na wakati huo akiwa bado hajatimiza zile siku kwa ajili ya kutathminiwa.Mchezaji huyo alisema anatarajia siku moja ndoto yake ya kucheza soka la kulipwa Ulaya itatimia kwani ataendelea kuonesha uwezo wake.	2
80	Na BENJAMIN MASESE   MKUU wa Mkoa wa Mwanza, John Mongella, amewaonya    na kuwataka watumishi katika mkoa huo    kila mmoja abebe msalaba wake. Amewasisitizia kufanya kazi, kuacha visingizio  na  kila mtu awajibike  kwa nafasi yake  kutekeleza mipango na maelekezo ya Serikali. Mongella alikuwa akizungumzia hatua ya wananchi    kujitokeza na mabango wakati wa ziara za viongozi wa  taifa katika mkoa huo. RC alisema hali hiyo haimpendezi na yeyote atakayezembea kuwahudumia wananchi kwa nafasi yake na malalamiko yakajitokeza kwa viongozi wa  taifa, atawajibishwa baadaye. Alitoa angalizo hilo  huku kukiwa na taarifa  kuwa  Rais Dk. Magufuli anatarajiwa kuwasili mkoani Mwanza  Mei 11, mwaka huu   kutembelea shughuli mbalimbali za miradi ya maendeleo.   Mongella alikuwa akizungumza katika kikao cha kupokea  taarifa ya utekelezaji wa  hatua ya  kuanzishwa chanjo ya saratani ya mlango wa kizazi  Tanzania (HPV) kwa wasichana wenye umri wa miaka 14  mkoani Mwanza. Alisema imekuwapo tabia ya watumishi kupoteza muda kubishania jambo  fulani badala ya kutumia nguvu  kufanikisha mipango ya Serikali. Mongella alisema wapo baadhi ya watumishi wanakwamisha mipango ya Serikali kutokana na tabia yao ya    visingizio vingi na kutaka wabembelezwe  kutimiza wajibu wao hata kupitisha barua wakati wameajiriwa kwa kazi hiyo. Aliwataka wakuu wa wilaya na wakurugenzi   kuwasilisha taarifa  kwake ya utekelezaji miradi  kila baada ya miezi mitatu. “Hapa leo tunajadili suala la  chanjo ya saratani ya  mlango wa kizazi kwa wasichana wenye umri wa miaka 14 lakini tunashuhudia watumishi wanavyotafuta   visingizio kibao. “Wanatumia muda mwingi kubishania jambo lisilo na maana badala ya kutumia nguvu kufanikisha kitu kilicho mbele yao. “Tambueni hata vitabu vitakatifu vinasema kwamba mtu akibembelezwa kutimiza wajibu wake ni dhambi, sasa mimi sitaki kubeba dhambi ya mtu kisa hataki kutimiza wajibu wake kila mmoja abebe msalaba wake. “Mnataka kiongozi aje hapa wa  taifa    wananchi wajitokeze  na mabango, sitakubali tutaajibishana. “Twendeni vijijini tukawahudumie wananchi, mfano katika hili la saratani linakwamisha   maendeleo kwa sababu mama mmoja akiwa na saratani lazima familia itayumba hata kama wana uwezo wa fedha. “Tambueni asilimia 80 ya shughuli za nyumbani zinafanywa na mama, bila kusimamia afya na uhai wa watu tutakuwa tunajidanganya kupata maendeleo,” alisema.	1
81	 MAMLAKA ya Mawasiliano Tanzania (TCRA) kwa mara ya kwanza imeandaa tuzo za kuwatambua watoa huduma za mawasiliano nchini zitakazofanyika Mei 17, mwaka huu huku ikisisitiza ni lazima kwa kila mwenye leseni yao kushiriki. Tuzo hizo zinajumuisha makundi 15 ikiwemo mtoaji huduma bora za simu wa mwaka, mtoaji huduma bora za mtandao wa mwaka, Televisheni bora ya Kitaifa ya mwaka, Televisheni bora ya Wilaya, Televisheni Mtandaoni, Blogger na watoa huduma za usafirishaji mizigo na vifurushi kitaifa na Kimataifa. Akitangaza tuzo hizo jana jijini Dar es Salaam, Mkurugenzi wa TCRA, James Kilaba alisema lengo la kuandaa tuzo hizo ni kuwatambua watoa huduma wao na kuchochea utoaji wa huduma bora za mawasiliano nchini. Alisema ni lazima kwa kila mtoaji huduma ambaye amepata leseni ya TCRA kushiriki katika tuzo hizo na kwamba kwa kutokufanya hivyo ni kukataa leseni hiyo.“Utaratibu wa uandaaji wa tuzo hizi ulianza Julai mwaka jana lengo ni kila kada yenye leseni waweze kushiriki ili kujipima nafasi yao katika kutoa huduma,” alisema Kilaba na kuongeza pia malengo mengine ya kuandaa tuzo hizo ni kuboresha utoaji wa huduma na kwamba wateja watapata fursa ya kupiga kura kwa mtoa huduma wake ili kuongeza alama katika mchakato huo. Alieleza kuwa Mei 17 ya kila mwaka ni Siku ya Mawasiliano na Habari duniani na kwamba wamekuwa wakiyaadhimisha kwa matukio mbalimbali hivyo, waliona umuhimu wa kuweka tuzo hizo ili kutambua michango ya watoa huduma wote Tanzania. Mkurugenzi wa Idara ya Tehama na Huduma TCRA, Connie Francis alisema tuzo hizo zinahusisha makundi 15 ambazo ni mtoaji huduma bora za simu wa mwaka, mtoaji huduma bora za mtandao, televisheni bora ya Kitaifa ya mwaka, televisheni bora ya wilaya, redio bora ya kitaifa ya mwaka, redio ya mkoa, wilaya na ya jamii, televisheni mtandaoni, blogger na watoa huduma za usafirishaji mizigo na vifurushi.Francis alisema wataanza kupokea maombi kwa njia ya mtandao za kushiriki kwenye tuzo hizo kuanzia leo hadi Machi 15, mwaka huu ambapo watazipitia na kuchagua maombi yaliyowasilishwa.“Maombi haya yatumwe kwa http://ictawards.tcra.go.tz. baada ya kuyapitia maombi tutafungua dirisha la kupiga kura ambapo wateja wenu watapata nafasi ya kuwapigia kura kwa njia ya mtandao kuanzia Aprili Mosi hadi 30, mwaka huu pamoja na kutuma ujumbe wa maandishi kwenda namba 15072,” alisema Francis na pia baada ya upigaji kura watachagua washindi ndipo kutoa tuzo hizo.	1
82	 KOCHA mkuu wa timu ya soka ya Mbao FC ya mkoani Mwanza, Amri Saidi amesema anaihoﬁ a Yanga kutokana na soka saﬁ inayocheza. Akizungumza na gazeti hili jana, Said aliyewahi kuichezea Simba alisema timu yake bado inaendelea kujiandaa ili kuwakabili Yanga na kupata ushindi. “Tunacheza na timu kubwa sana nchini na barani Afrika. Tutaingia na tahadhari ya kucheza mchezo wa kuzuia tuweze kupata sare dhidi ya Yanga.Yanga ni timu kubwa hata hivi karibuni imetoka sare na timu ya Simba SC ambao ni mabingwa watetezi wa ligi,’’ Amri alisema. Hata hivyo, kikosi cha Said kiliibuka na ushindi wa bao 1-0 dhidi ya Simba nyumbani kwao CCM Kirumba Mwanza. Aliwaomba wadau na wapenzi wa timu hiyo wajitokeze kwa wingi katika Uwanja wa Taifa keshokutwa kuwapa sapoti ya kuondoka na pointi.Aliahidi kuwasistiza vijana wake kuwa wapambane kwa hali na mali ili wahakikishe wanapata sare na Yanga. Timu hiyo inayodhaminiwa na kampuni ya Gf trucks & Equipment ipo katika nafasi ya sita kwenye msimamo wa Ligi Kuu ikiwa na pointi13. Mbao FC imepoteza michezo miwili mpaka sasa dhidi ya Ruvu Shooting na JKT Tanzania.	2
83	 WAZIRI wa Nishati, Dk Medard Kalemani amesema wakandarasi wote wanaotekeleza miradi ya kusambaza umeme vijijini nchini REA awamu ya tatu watachukuliwa hatua pale watakapokataa fedha za wateja wanaotaka kuunganishwa umeme kwa vigezo vya kusema kwamba hawana nguzo au nyaya.Akihitimisha ziara yake ya siku mbili mkoani Kagera katika wilaya za Kyerwa na Karagwe alisema ni jukumu la mkandarasi kufahamu wapi atakapopata nguzo na nyaya ili kuhakikisha mwananchi wanapata umeme. Alisema kuwa mara nyingi wakandarasi wanakataa fedha na kuwaeleza wananchi kwamba hawana nguzo hivyo atakayebainika atafukuzwa kazi.“Si jukumu la mwananchi kufahamu kama hauna nyaya ala nguzo, anachohitaji mwananchi ni umeme kuwaka nyumbani kwake ,masuala ya nguzo tafuta unakotafuta ili umuwashie umeme, nguzo, nyaya transfoma mwananchi haimuusu kinachomuhusu ni umeme tu,” alisema Waziri Kalemani.Alisema katika nchi nzima ya Tanzania wananchi waliolipia na bado hawajaunganishiwa na umeme asilimia 80 ni kutoka mkoa wa Kagera huku akidai kuwa zaidi ya wananchi 5,000 walilipia lakini mpaka sasa hawajapata huduma ya umeme majumbani kwao. Aliwahakikishia wananchi kuwa changamoto hiyo inashughulikuwa na wataanza kuunganishwa na huduma ya umeme ndani ya siku saba zijazo.Aidha alitoa maagizo kwa shirikia la umeme Tanzania (Tanesco) kuhakikisha vijiji vyote ambavyo nguzo na nyaya vinapita juu umeme huo ushushwe vijijini ili kuongeza idadi ya watumiaji wa umeme. Alisema kufikia mwaka 2021 idadi ya vijijini ambavyo vitakuwa havijaguswa na umeme vitahesabika na tayari mradi wa usambazaji umeme wa REA III umeanza kwa kasi kubwa.Miongoni mwa hoja alizopokea kutoka kwa wananchi mbalimbali na viongozi wao ni mapungufu makubwa ya utekelezaji wa REA wamu ya pili ambavyo ni vijijini vilivyokuwa katika mpango kurukwa,Nyaya kuibiwa,Transfoma kuungua pamoja na wananchi kuletewa nguzo na baadaye kuondolewa.Ili kutatua changamoto za mradi wa REA II ametoa siku 14 mkandarasi huyo kukabidhiana miradi yake na Tanesco nchini ili kufanyika marekebisho ya makosa yaliyofanyika. Aidha alisema Tanesco itashirikiana na REA kushambulia vijiji vingi kwa kusambaza umeme na kuwezesha wananchi kuwa na maendeleo endelevu.	1
84	" 	*Watumishi wa umma wafikia 10,000, Wamo mabalozi, wakuu wa wilaya, mikoa      	Na Fredy Azzah-DODOMA   	SEKESEKE la watumishi wa umma kushughi vyeti vya elimu limezidi kuchukua sura mpya na sasa wamefikia zaidi ya 10,000.   	Hatua hiyo, inatokana na uhakiki uliofanywa na Sekretarieti ya Ajira katika Utumishi wa Umma ambayo imebaini waombaji kazi 39,511 kati yao, 1,951 wana vyeti vya kughushi.   	Kuongezeka kwa idadi hiyo, kunatokana na kauli ya Rais Dk. John Magufuli, wiki iliyopita, kwamba anasubiri ripoti ya wafanyakazi wa Serikali ambao wamebainika kuwa na vyeti feki.   	Kauli hiyo aliitoa Dar es Salaam, wakati akizindua mabweni mapya ya wanafunzi wa Chuo Kikuu cha Dar es Salaam (UDSM).   	Alisema anafahamu idadi ya watumishi wenye vyeti feki ni zaidi ya 9,000 na anaisubiri ripoti hiyo kuifanyia kazi.   	“Kwa hiyo mnaweza mkaona shida zilizopo katika nchi hii, huku wafanyakazi hewa karibu 19,000, wanafunzi hewa ni zaidi ya 56,000, kila mahali unapokwenda ni matatizo, lakini ni lazima niyatatue matatizo kwa sababu mlinichagua kwa ajili hiyo,” alisema Rais Magufuli.   	Akiwasilisha hotuba ya bajeti ya mwaka 2017/18 kwa ofisi yake jana bungeni mjini hapa, Waziri wa Nchi Ofisi ya Rais, Menejimenti ya Utumishi wa Umma na Utawala Bora, Angella Kairuki, alisema baada ya kubainika kwa hali hiyo, wahusika waliondolewa kwenye mchakato, huku vyeti hivyo vikiwasilishwa katika mamlaka husika kwa hatua za kisheria.   	“Wahusika waliondolewa katika mchakato pamoja na vyeti hivyo kuchukuliwa na kuwasilishwa kwa mamlaka husika kwa ajili ya hatua zaidi,” alisema Kairuki.   	Hata hivyo, zipo taarifa zinazodai kuwa orodha ya watumishi wa umma ambao wamebainika kuwa na vyeti feki itawekwa hadharani Aprili 30.   	Zaidi inaelezwa kuwa sakata hilo la vyeti feki linawagusa pia mabalozi ambao ni wawakilishi wa Watanzania katika mataifa mbalimbali, wakuu wa wilaya na mikoa.   	    TAKUKURU YAOKOA MABILIONI   	Aidha, Waziri Kairuki, alisema Taasisi ya Kuzuia na Kupambana na Rushwa (Takukuru), imefanikiwa  kuokoa zaidi ya Sh bilioni 12,  kutokana na operesheni mbalimbali ilizofanya katika kipindi cha kuanzia Julai, mwaka jana hadi Machi, mwaka huu.   	Akitoa mchanganuo wa fedha hizo, alisema Sh bilioni 8.009 zilitokana na ukwepaji ushuru kupitia mashine za kielektroniki (EFDs), Sh bilioni 2.6 zilitokana na ubadhirifu, Sh milioni 912.396 mishahara hewa na Sh milioni 794.182 ziliokolewa kutoka maeneo mengine.   	“Nguvu kubwa imeelekezwa kudhibiti rushwa katika eneo la ukusanyaji mapato ya Serikali, uzuiaji wa malipo hewa na ukaguzi wa miradi ya maendeleo,” alisema Kairuki.   	    MALI ZATAIFISHWA    	Alisema pia kutokana na kuimarika kwa kitengo cha ufuatiliaji na urejeshaji wa mali, Takukuru imefanikiwa kutaifisha nyumba sita ambazo tano zipo Buhongwa na moja Ilelemela jijini Mwanza.   	Kairuki alisema Takukuru pia imetaifisha magari manne, yakiwamo mawili aina ya Totoya Chaser, Toyota Land Cruiser moja na Mitsubishi Fuso moja, ambayo yote yalipatikana kwa rushwa.   	Alisema pia katika kipindi hicho cha Julai 2016 hadi Machi 2017, uchunguzi wa majalada 376 ulikamilika na kuwasilishwa kwa Mkurugenzi wa Mashtaka kupata kibali cha kufikisha watuhumiwa mahakamani. Yaliyopata kibali ni 157.   	Pia kesi 706 ziliendeshwa mahakamani zikiwapo 227 mpya, 264 ziliamuliwa na mahakama, 161 watuhumiwa wake waliachiwa huru na 103 watuhumiwa wake walipatikana na hatia na kuhukumiwa kifungo ama kulipa faini.   	Alisema kesi 33 ziliondolewa mahakamani kwa sababu mbalimbali, huku 409 nyingine zikiwa zinaendelea kusikilizwa.   	    VIBALI VYA AJIRA   	Waziri Kairuki alisema kati ya Julai 2016/17, vibali vya ajira mpya kwa nafasi 9,721 vimetolewa kwa waajiri, vikijumuisha nafasi 3,174 kwa Jeshi la Polisi, 1,000 Jeshi la Magereza, 952 Jeshi la Zimamoto na Uokoaji, 297 Jeshi la Uhamiaji na 50 wataalamu wa afya Hospitali ya Mloganzila.   	Vibali vingine vya ajira vilivyotolewa ni vya walimu wa masomo ya sayansi na hisabati 4,129 na nafasi 219 za mafundi sanifu wa maabara za shule.   	Alisema pia katika kipindi hicho, watumishi 19,708 wameondolewa kwenye orodha ya malipo ya mishahara.   	    UKATA   	Kwa mujibu wa hotuba hiyo ya Kairuki, hadi sasa kiasi cha fedha kilichotolewa na hazina ni kidogo ikilinganishwa na kilichoidhinishwa na Bunge.   	Katika mwaka wa fedha 2016/17, Ofisi ya Rais Ikulu, iliidhinishiwa na Bunge Sh bilioni 14.962 kwa matumizi ya kawaida, lakini hadi kufikia Machi 2017, kiasi kilichotolewa ni Sh bilioni 11.063.   	Alisema kwa upande wa Ofisi ya Rais na Sekretarieti ya Baraza la Mawaziri na taasisi zilizo chini ya Ikulu, ziliidhinishiwa Sh bilioni 793.164 na kati yake Sh bilioni 362.715 ni kwa matumizi ya kawaida na Sh bilioni 430.449 za maendeleo.   	Hadi kufikia Machi mwaka huu, Sh bilioni 547.583 zilipokewa na kutumiwa, kati yake Sh bilioni 260.648 matumizi ya kawaida na Sh bilioni 286.934 ni za maendeleo.   	Licha ya kutotekelezwa kwa bajeti hiyo kwa mwaka 2017/18, wizara hiyo imeomba kuidhinishiwa na Bunge Sh bilioni 821.322 kwa Ofisi ya Rais, kati yake Sh bilioni 430.351 ni matumizi ya kawaida na Sh bilioni 390.970 ni miradi ya maendeleo."	1
85	 MAHAKAMA Kuu Kanda ya Arusha imewataka wananchi waache tabia ya kumalizia nyumbani matukio yanayohusu ukatili wa kijinsia kwa wanawake na watoto wa kike, badala yake wahakikishe wanayafikisha mahakamani.Hayo yalisemwa na Jaji Mfawidhi wa Mahakama Kuu Kanda ya Arusha, Mosess Mazuna, wakati akizungumza kwa niaba ya majaji wenzake, wakati wa igizo la mahakama ya mfano (Moot court).Mahakama hizo za mfano zinazofanyika mikoa ya Arusha, Dar es Salaam, Dodoma na Mwanza, zimeandaliwa na Shirika la Wanawake katika Sheria na Maendeleo (WiLDAF) kwa kushirikana na Chama cha Majaji Wanawake (TAWJA) ikiwa ni sehemu ya shamrashamra za siku 16 za kupinga ukatili wa kijinsia.Jaji Mazuna alisema mahakama imekuwa ikipokea ripoti za matukio yanayohusu ukatili wa kijinsia kwa wanawake na watoto wa kike.Lakini, alisema jamii imekuwa ikimaliza kesi hizo nyumbani kutokana na imani potofu walizojiwekea kuwa mahakamani hakuna haki.Aliongeza kuwa mashauri mengi ya ukatili wa kijinsia yachukua muda mrefu mahakamani kutokana na mashahidi kutokujitokezi kwa wakati kutoa ushaidi mahakamani.“Kesi za ukatili wa kijinsi zinachukua muda mrefu mahakamani kwa sababu mahakama zina upungufu wa vitendea kazi, bajeti ndogo ya kuendeshea shughuli za kimahakama na mashaidi kutokujitokeza kwa wakati mahakamani kutoa ushaidi,” alisema Mazuna.Hata hivyo, aliwataka wananchi kutambua wajibu wao wa kisheria na haki zao wakati wanapohitaji huduma kutoka kwa watumishi wa serikali, hivyo wasiwaruhusu kuingilia uhuru wao.“Mahakama hili ya mfano imelenga kuelimisha umma kuhusu hatua gani za kisheria wanazopaswa kuchukua ili kukabiliana na matukio ya ukatili wa kijinsia, pia wakati mwingine vitendo hivi vinatokea katika ofisi za serikali kwa baadhi ya watumishi kutumia wadhifa wao vibaya kujinufaisha,” alisema Mazuna.Wakizungumza kwa niaba ya wananchi walioshiriki katika mahakama hiyo, Vicky Mollel na Mary Novart, waliiomba serikali kufanya marekebisho ya sheria na kuongeza adhabu kwa watu watakaobainika kufanya vitendo hivyo.“Adhabu inayotolewa mahakamani ni ndogo sana ukilinganisha na vitendo wanavyofanyiwa watoto wa kike, matendo hayo yanawaathiri kisaikolojia katika vipindi vyote vya maisha yao,” alisema Vicky.Mary aliongeza kuwa kinachosababisha watu wasijitokeze mahakamani, kutoa ushahidi ni kuhofia usalama wao baada ya kutoa ushahidi.Mwandaaji wa hafla hiyo kutoka Chama cha Majaji na Mahakimu Wanawake Mkoa wa Arusha (Tauja), Victoria Manega, alisema chama hicho, kimeundwa kwa lengo la kutetea haki na maslahi ya wanawake.Alisema programu hiyo imefanyika kwa siku 16 kwenye mikoa mbalimbali nchini, lengo likiwa ni kutoa elimu kuhusu unyanyasaji na ukatili wa kijinsia kwa wanawake na watoto wa kike.“Lengo letu la kuandaa hafla hii ni kuielimisha jamii kuhusu makosa ya ukatili wa kijinsia yanapotokea watu wajue nini cha kufanya huku wakitafuta njia mbadala za kupata haki zao, maana tumeona haki za wanawake zinaminywa pindi wanapopata matatizo,”amesema Victoria.	1
86	LONDON, ENGLAND KOCHA wa klabu ya Arsenal, Arsene Wenger, ameweka wazi kuwa hana mpango wa kutaka kuifundisha timu ya taifa ya England (Three Lions), akichukua nafasi ya Sam Allardyce, ambaye amefungashiwa virago. Chama cha Soka nchini England (FA), kwa sasa kinahangaika kutafuta kocha ambaye atachukua nafasi ya Sam, lakini inadaiwa kwamba katika makocha ambao wametajwa kuwaniwa na chama hicho ni pamoja na jina la Wenger. Hata hivyo, kocha huyo ambaye alikuwa anasherehekea miaka 20 ya kuitumikia klabu hiyo, amedai kwamba kwa sasa hana mpango wa kuondoka Emirates hadi pale mkataba wake utakapomalizika. Mkataba wa kocha huyo unatarajia kumalizika mwishoni mwa msimu huu, hivyo hata kama England imelitaja jina lake hawezi kuachana na Arsenal kwa kipindi hiki. Klabu hiyo juzi ilishuka dimbani katika michuano ya Ligi ya Mabingwa Ulaya hatua ya makundi na kufanikiwa kushinda mabao 2-0 dhidi ya FC Basel. “Ni jambo la kushangaza kwa kile kilichotokea kwa Sam ambaye alikuwa anaifundisha England, hakuna ambaye alikuwa anajua nini kingeweza kutokea kwa kocha huyo kwa saa 48, lakini soka la nchini England siku zote ndivyo lilivyo. “Inawezekana kuwa chama cha soka nchini England wananihitaji, lakini kwa sasa kitu ambacho ninakiangalia ni kuitumikia timu hii hadi mwishoni mwa msimu huu. “Siku zote nimekuwa nikisema kuwa akili yangu ipo katika soka la klabu ya Arsenal, nitafanya hivyo hadi pale mwisho wangu wa kuitumikia timu hii, hivyo siwezi kufanya lolote kwa sasa,” alisema Wenger. Nafasi ya Sam kwa sasa katika kikosi hicho cha England, imechukuliwa na aliyekuwa kocha wa timu ya vijana chini ya miaka 21, Gareth Southgate. Wenger amewapongeza wachezaji wake katika mchezo wa juzi wa Ligi ya Mabingwa kutokana na ushindi walioupata wa mabao 2-0, huku yakiwekwa wavuni na mshambuliaji wao wa pembeni, Theo Walcott. “Nitumie nafasi hii kuwapongeza wachezaji wote wa Arsenal kwa ushirikiano walioufanya na kufanikiwa kushinda dhidi ya Basel. Katika dakika 45 za mwanzo wachezaji walionesha uwezo wa hali ya juu na tulistahili kupata ushindi. Michezo mingine ambayo ilipigwa juzi ni pamoja na PSG ambao walishinda mabao 3-1 dhidi ya Ludogorets Razgrad ya nchini Bulgaria, Besiktas ilitoka sare 1-1 dhidi ya Dynamo Kyiv, huku SSC Napoli ikiibuka na ushindi wa 4-2 dhidi ya Benfica. Barcelona ilishinda mabao 2-1 dhidi ya Borussia Moenchengladbach, Celtic ilitoka sare ya 3-3 dhidi ya Manchester City, Atletico Madrid ilishinda 1-0 dhidi ya Bayern Munich huku FC Rostov ilitoka sare ya 2-2 dhidi ya PSV Eindhoven.	2
87	 ROSTOV-ON-DON, URUSI TIMU ya Taifa ya Japan imeacha historia kwenye michuano ya Kombe la Dunia nchini Urusi, baada ya kutolewa katika hatua ya 16 bora dhidi ya wapinzani wao Ubelgiji kwa mabao 3-2, kwenye Uwanja wa Rostov. Wasimamizi wa michuano hiyo wameshangazwa na timu hiyo baada ya kufanya usafi katika chumba chao cha kubadilishia nguo, ikiwa ni dakika chache baada ya kufungashiwa virago dhidi ya wapinzani wao. Msimamizi wa Shirikisho la Soka la Kimataifa (FIFA), Priscilla Janssens, ameweka wazi kuwa hakutarajia kuona kilichofanywa na wachezaji wa timu hiyo, ikiwa baadhi yao walitoka uwanjani huku wakitokwa na machozi kutokana na kuondolewa kwenye michuano hiyo. “Tunaweza kusema Japan ni timu ya kuigwa, wameposti picha kwenye mtandao wao wakionesha chumba chao cha kubadilishia nguo kikiwa safi baada ya dakika 90 kumalizika na waliandika ‘hiki ni chumba cha wachezaji wa Japan baada ya kufungwa dhidi ya Ubelgiji. “Hata hivyo, waliwashukuru mashabiki wao kwa sapoti uwanjani hapo, pia waliacha ujumbe kwenye ukumbi wa mikutano na waandishi wa habari ambao uliandikwa ‘Asanteni Urusi’ hii ni timu ya mfano wa kuigwa,” alisema Janssens. Kwa hali ya kawaida, timu ikiwa imetolewa inakuwa kwenye wakati mgumu na si rahisi kufanya usafi hata kama timu imeshinda, lakini Japan wameshangaza.	2
88	 Matukio makubwa na madogo ya usalama barabarani yameripotiwa kupungua kwa asilimia 10.9 katika kipindi cha mwezi Aprili hadi Juni 2019 ikilinganishwa na kipindi hicho hicho kwa mwaka uliopita. Hayo yamebainishwa na Kamishna wa Operesheni na Mafunzo, Makao Makuu ya Polisi, Kamanda Liberatus Sabas alipokuwa akizungumza na waandishi wa habari leo, Ijumaa, jijini Dar es Salaam, na kutoa ripoti ya ulinganifu wa matukio yaliyoripotiwa mwezi Aprili na Juni mwaka 2018 na 2019. Kamanda Mambosasa ameeleza kuwa kati ya Aprili na Juni 2019, yameripotiwa matukio 640, 528 huku kipindi kama hicho mwaka jana yaliripotiwa matukio 719, 258. Ameongeza kuwa kwenye kipindi hicho mwaka 2019, makosa ya jinai yamepungua kwa asilimia 1 hadi 140,385 kutoka makosa 141,847 mwaka 2019. Kwa upande wa silaha zilizopatikana kwa mwaka huu, Kamanda Mambosasa amesema “jumla ya silaha mbalimbali 77 na risasi 5 zilipatikana na watuhumiwa 64 walikamatwa.” Silaha zilizokamatwa ni pamoja na ‘shot gun’ mbili, ‘pistol’ 9, ‘riffle’ 3 pamoja na gobole 63.	1
89	Derick Milton, Meatu Bodi ya pamba nchini imewatoa hofu wakulima wa zao hilo wilayani Meatu mkoani Simiyu, kuhusu upatikanaji wa mbegu za zao hilo katika kuelekea msimu mpya wa kilimo ambao tayari umeanza. Akiongea na wakulima wa pamba katika vijiji vya Isengwa na Mwandoya wilayani humo, pamoja na kamati ya mazao ya Wilaya Mkaguzi wa pamba kutoka Bodi hiyo Wilaya Jeremiah Kalissa amesema mbegu zipo za kutosha. Kalissa amesema jumla ya kampuni sita za pamba zimepewa kazi ya kusambaza mbegu kwa wakulima, ambapo kati ya tani 2,290 zinazohitajika kwenye wilaya hiyo tani 1,850 tayari zimesambazwa kwa wakulima. “Mbegu zipo za kutosha hakuna mkulima atakayekosa mbegu msimu huu, tumeanza kusambaza kwa haraka… hivyo niwatoe hofu juu ya hilo, pia viuatilifu navyo vitakuja kwa wakati,” amesema Kalissa. Kwa upande wake Mkuu wa Wilaya hiyo Dk. Joseph Chilongani ambaye ni mwenyekiti wa kamati ya mazao, amewataka wakulima kuwa wakweli katika kuchukua mbegu hizo kulingana na maeneo yao ya kilimo. “Ukibainika unafanya hivyo tutachukulia hatua kali, baadhi yenu msimu uliopita walifanya hivyo, serikali imetoa fursa kwa kila mkulima hata kama huna fedha za kununulia utapewa lakini unakopeshwa siyo bure,” amesema Dk. Chilongani.	1
90	 MKUU wa Mkoa wa Dodoma, Dk Binilith Mahenge amesema mkoa huo ni miongoni mwa mikoa michache yenye neema ya kukubali mazao mengi yakiwemo ya kimkakati.Akizungumza hivi karibuni katika ziara za kukagua utekelezaji wa kilimo katika wilaya za Kondoa, Chemba, Bahi, Mpwapwa, Kongwa, Chamwino na Jiji la Dodoma, amesema wananchi wanatakiwa kutumia neema hiyo kuzalisha mazao kwa wingi.Amesema kila eneo katika wilaya za mkoa huo kuna aina ya mazao ya biashara na mazao ya chakula ambayo yanakubali ardhi hiyo kulima.Dk Mahenge amesema wapo baadhi ya wananchi ambao wamekuwa wakilalamika kwamba mkoa huo una uhaba wa mvua una ukame, hao ni wale wanaong’ang’ania kulima mahindi ambayo yanataka mvua nyingi, wakati ardhi yao ina mazao mengine lukuki yanayostawi kwa kutumia mvua chache.Amesema ukiachana na mahindi, kuna mazao mengi mengine kama mtama, uwele, mpunga, karanga na muhogo ambayo yanastawi vizuri mkoani humo.Ametoa mfano wa zao la zabibu ambalo linapatikana katika mkoa wa Dodoma pekee hapa nchini na kuwataka wananchi kuzalisha zao hilo kwa wingi.Dk Mahenge amesema katika mazao matano ya kimkakati ya serikali, mawili yanaweza kulimwa Dodoma yaani pamba na alizeti.Akihamasisha wananchi wa wilaya ya Chemba kulima pamba, Dk Mahenge amesema wananchi wa wilaya hiyo wanatakiwa kutumia fursa hiyo ya kulima zao hilo ili kuuza na kupata fedha kwa ajili ya maendeleo yao.Katika kampeni hiyo ya Mkuu wa Mkoa amekuwa akishirikiana kwa karibu na wakuu wa wilaya kuhakikisha kila mwananchi analima walau ekari mbili za zao mojawapo kwa ajili ya biashara na chakula ili kuondokana na dhana kwamba mkoa huo una ukame na uhaba wa chakula.	1
91	 Katika mkutano na waandishi wa habari jana jijini Dar es Salaam, viongozi wa shirikisho hilo, wameshutumu mfumo uliopo wakisema unachangia mbao wanazozalisha kuziuza kwa bei kubwa na kuumiza walaji.“Mfumo ni wa holela mno unatoa mwanya kwa hata wasiokuwa na viwanda au mashine rasmi za uchakataji kupewa vibali vya uvunaji miti laini wakati viwanda vinanyimwa au kupewa malighafi kidogo tu,” alisema Katibu Mkuu wa Shirikisho, Mayenga Shija.Kwa mujibu wa Shija, wakati wapo walanguzi wa vibali wanaonufaika, hali hiyo imekuwa ikilazimu wenye viwanda kununua malighafi zaidi kwa kulangua kutoka kwa hao wasio na viwanda jambo ambalo linachangia kulazimika kuongeza bei katika soko.Bila kutaja majina ya watu wanaodaiwa kuuziwa licha ya kwamba hawana viwanda wala mashine, Shija alisema wapo baadhi ya viongozi wa kisiasa, kijamii na watumishi wengine wa umma.Kwa mujibu wa Rais wa Shirikisho hilo, Ben Sulus wako katika mchakato wa kuwasiliana na Wizara ya Maliasili na Utalii pamoja na viongozi wakuu serikalini kuwasilisha kilio hicho kwa ajili ya kupata ufumbuzi.Kulingana na maelezo ya viongozi hao, mfumo wa ugawaji malighafi kwa njia ya vibali na mrabaha, kwa sasa umejengwa katika Mwongozo wa Uvunaji wa mwaka 2007 na Rasimu ya mwongozo mpya ambao haujawa rasmi.	5
92	 UHAKIKI wa mali za serikali uliofanywa na Msajili wa Hazina umesaidia kurejesha serikalini kampuni mbili na kuongeza hisa katika kampuni ya Airtel na UDART.Aidha, kampuni ambazo serikali ina hisa, taasisi na mashirika ya umma zimetoa gawio na mchango wa jumla ya Sh trilioni 1.05.Hayo yamebainishwa na Msajili wa Hazina, Athumani Mbuttuka wakati wa hafla ya kampuni, taasisi na mashirika ya umma 79 kukabidhi kwa Rais John Magufuli gawio na michango.Mbuttuka amesema katika kutekeleza maagizo ya rais, ofisi yake kwa kushirikiana na Wizara ya Fedha na Mipango wamefanya uhakiki wa mali za serikai katika mikoa 10, idadi ya mali 531 zilikuwa zimetambuliwa sambamba na uwepo kwa kampuni mbili ambazo zilikuwa hazijulikanani kama ni za serikali.Mbuttuka alizitaja kampuni hizo kuwa ni Songwe Water Company Limited ambayo serikali inamiliki kwa asilimia 100 na Liquid Storage Company Ltd ambayo serikali inamiliki kwa asilimia 40.Alitaja mali zingine zilizorejeshwa kuwa ni majengo 337, viwanja 140, mashamba 10, maghala 41.Mbuttuka alisema pia hadi kufikia Juni 30, mwaka huu, ofisi yake imerejesha viwanda 31vilivyothibitika kutofanya ndege yetu Canada kazi na taratibu za kisheria zinaendelea katika hatua mbalimbali.Kuhusu ongezeko la hisa, alisema wamefanya mazungumzo na Kampuni ya simu ya Airtel Tanzania kutoka asilimia 40 hadi kufikia asilimia 49 na Kampuni ya Usafirishaji Jiji la Dar es Salaam, UDART kutoka asilimia 49 hadi kufikia asilimia 85.Alisema kumekuwapo na ongezeko la mapato ukilinganisha na mwaka uliopita kulikochangiwa na kuimarisha makusanyo, kupunguza matumizi yasiyo na tija, ukusanyaji wa maduhuli kwa mfumo wa kieletroniki, udhibiti wa matumizi na kuongeza usimamizi wa mashirika ya umma na kampuni zinazomilikiwa kwa hisa chache na serikali.Alisema kampuni na mashirika 40 kati ya 81 yaliyopaswa kutoa gawio yameshindwa kutokana na kujiendesha kwa hasara au kuwa na mtaji mdogo.Akizungumza urekebishaji wa mashirika na kampuni yanayosimamiwa na Ofisi ya Msajii wa Hazina, Mbuttuka alisema hadi kufikia Juni mwaka huu, mashirika 15 yaliunganishwa na kuwa mashirika sita na shirika moja lilitenganishwa na kuwa mashirika mawili.Alisema Ofisi ya Msajili wa Hazina, Wizara yaFedha na Mipango pamoja na ESRF inaendelea kufanya tathmini ya kina kwa mashirika yote ya biashara kwa lengo la kubaini hatua stahiki za kuchukua ili kuboresha utendaji kazi wake.Aidha, alisema pamoja na mafanikio hayo bado wanakabiliwa na changamoto ambazo zikipata ufumbuzi inaweza kuboresha zaidi ukusanyaji wa mapato.Alizitaja baadhi ya changamoto hizo kuwa ni mfumo hafifu wa TEHAMA wa utoaji taarifa na ufuatiliaji, changamoto za Sheria ya Msajili wa Hazina, ongezeko la mahitaji ya watumishi wenye utaalamu na uzoefu wa kazi, na kukosekana kwa Mfuko wa Fedha za Uwekezaji.Taasisi zilitoa gawio na michango ni TPA, TCRA, NEMC, SMSI, TBA, TAWA, Temesa, TPRI, Bodi ya Sukari, Wakala wa Mbolea, Dawasa, TIRA, IFM, NIDA, TIA, TAA, Brela, FCC, Wakala wa Vipimo, OSHA, LATRA, Ewura, TCAA, TASAC, TMDA, TBS, Hifadhi ya Ngongoro, Tanapa, TFS, TPDC, TCRA, Bodi ya Michezo ya Kubahatisha.Nyingine ni NARCO, AICC, TANLAKE, UTT, TCC, NHC, KADCO, TPB, SUMA JKT, Kilombero Sugar, NMB, NBC, TIPPER, Puma Energy, Tanganyika Plantation, Sukari Moshi, CRDB, TANTRED, Stamico, Tanesco na ALAF.	5
93	NA HASSAN BUMBULI WIKI iliyopita katika safu hii tulikuandalia habari mbalimbali za wasanii maarufu duniani ambao wanaumaliza mwaka kwa kuonja joto la jela. Baadhi ya wasanii hao walikuwa wanatumikia kifungo cha muda mfupi, huku wengine wanaonekana wazi kuwa mwaka mpya watauonea gerezani. Jumamosi ya leo tunakujuza au kukukumbusha vifo vya wasanii mbalimbali ambao wamepoteza maisha mwaka huu. KRISTINA BROWN Huyu alikuwa mtangazaji wa vipindi mbalimbali vya runinga, mwanamitindo na msanii wa muziki. Alitokea katika familia ya muziki ambapo baba yake Bob Brown ni msanii wa Hip Hop, wakati marehemu mama yake Whitney Huston alikuwa mkali wa muziki nchini Marekani.   Kristina alifariki dunia Julai 26, mwaka huu katika chumba cha mahututi kwenye Hospitali ya Peachtree Christian Hospice, mjini Georgia nchini Marekani. Kifo hicho kilitokea baada ya kuugua kwa miezi sita mara baada ya kuanguka bafuni Januari 31, mwaka huu nyumbani kwake Roswell mjini Georgia, ambako alikuwa anaishi na mpenzi wake kwa muda mrefu Nick Gordon. Ulikuwa ni msiba ambao uliwashtua watu wengi kutokana na kuugua kwake ambapo alipoteza fahamu tangu siku ya kwanza anaanguka Januari hadi siku ya kifo chake Julai, takribani miezi sita. Kifo hicho watu wengi walidai kuwa hakikuwa na tofauti sana na mama yake ambaye alifariki Februari, 2012 baada ya kuanguka bafuni, huku akidaiwa kutumia madawa ya kulevya. RITA ANUKU Alikuwa ni Miss Nigeria mwaka 1986, akijulikana kwa jina la Rita Anuku, ambaye alifariki Julai 4, mwaka huu katika Hospitali ya Abuja nchini Nigeria. Mrembo huyo kabla ya kupatwa na umauti alikuwa anasumbuliwa na ugonjwa wa kansa ya ngozi kwa muda wa miaka miwili. Rita alianza kuwa maarufu nchini humo huku akiwa na umri wa miaka 18 wakati anasoma elimu ya sekondari, baada ya kumaliza masomo alijihusisha na urembo na kufanikiwa kuchukua taji nchini humo mwaka 1986. Mrembo huyo alitokea katika familia ya watoto wenye vipaji huku dada yake akiwa mcheza filamu maarufu nchini humo, Hanks Anuku, ambapo familia hiyo ilikuwa jumla na watoto wanne. SCOTT MARSHALL Huyu alikuwa mkali wa kuchora michoro mbalimbali kwenye mwili (Tatoo), nchini Marekani, wiki iliyopita alipoteza maisha baada ya kunywa pombe kupita kiasi. Inasemekana kuwa mkali huyo wa michoro, alikunywa pombe ambayo imechanganywa na vinywaji mbalimbali vikali na akapoteza maisha katika hoteli ya IL, jijini Roselle. Hata hivyo kifo hicho kilileta utata baada ya kukutwa akiwa ametokwa na damu puani na mate mengi mdomoni. ROSE SIGGINS Alikuwa mkali wa filamu nchini Marekani, aliwahi kucheza katika Filamu ya ‘America Horror Story’ ambapo alicheza kama mlemavu wa miguu. Msanii huyo amepoteza maisha Jumatatu nchini Marekani katika hospitali ya Denver nchini humo baada ya kufanyiwa upasuaji wa figo ambayo ilikuwa inamsumbua kwa kipindi kirefu. Rose amefariki huku akiwa na umri wa miaka 43, na kuacha watoto wawili. Tuliwapenda, lakini Mungu amewapenda zaidi, walazwe pema peponi – Amen. Tukutane Jumamosi ijayo na vitu vipya vya wasanii kwa mwaka 2015.	4
94	NA REBECCA LUZUNYA, MWANZA MFUNGAJI wa bao la Simba, Daniel Lyanga, amesema ametoa bao hilo kama zawadi kwa Kocha Mkuu wake, Dylan Kerr, kutokana na kumwamini na kumpa nafasi katika kikosi chake cha kwanza. Lyanga alisema mbali na kumpa zawadi kocha wake Kerr, lakini pia amefurahishwa na kiwango chake kizuri ambacho kimekuwa kikiongezeka siku hadi siku tangu ajiunge na timu hiyo mwanzoni mwa msimu huu. Akizungumza na MTANZANIA, Lyanga aliyewahi kuichezea Coastal Union kwa misimu mitatu alisema amejisikia faraja kufunga bao lake la kwanza akiwa kwenye kikosi cha Simba. “Najisikia faraja nikiwa kama mshambuliaji ninapofunga bao ina maana hapo nimekuwa nimetimiza majukumu yangu vizuri, kikubwa naomba wenzangu tuendelee kushirikiana mambo mazuri zaidi yanakuja tukiwa na umoja,” alisema Lyanga. Alisema amejipanga kuhakikisha anaisaidia Simba kutwaa ubingwa msimu huu, kutokana na timu hiyo kuwa na kikosi kizuri kinachoundwa na nyota wengi wa kimataifa na wazawa kitu ambacho kitamfanya kufanya kazi yake kwa ufanisi zaidi. Lyanga alisema katika mchezo wa juzi wangeweza kuibuka na ushindi usiopungua mabao matatu, lakini mvua iliyonyesha jijini humo ilipoteza malengo yao kwani uwanja ulikuwa unateleza.  	2
95	 WAKULIMA wa korosho mkoani Mtwara, wamesema kuanzia sasa hawatafanya mbwembwe kutokana na jeuri ya fedha za zao hilo kuu la uchumi Tanzania kwa sasa, akitolea mfano unyweshaji wa soda na juisi kwa wanyama kama mbuzi, au bia kwa ndege jamii ya kuku.Badala yake, wamedhamiria kujiimarisha kiuchumi na shughuli nyingine kimaendeleo na kuliimarisha zao hilo lililopewa msukumo mpya na Serikali ya Awamu ya Tano chini ya Rais, Dk John Magufuli.Hayo yalisemwa jana mjini hapa na Diwani wa Kata ya Mtonya mjini Newala, Masoud Mbelenje alipozungumza na waandishi wa habari juu ya utekelezaji wa agizo la Rais Magufuli aliyeagiza Serikali kununua korosho yote nchini baada ya wafanyabiashara kuonekana kutaka kuyumbisha soko la zao hilo na pia kuwapo kwa dalili za kutaka kuwanyonya wakulima.“Biashara ya kunywesha juisi na soda mbuzi sasa basi. Tumebaini ulikuwa ulimbukeni, sasa tunageukia maendeleo na kuboresha kilimo cha korosho kwa sababu tumebaini tuna Serikali imara inayopigania maendeleo ya watu wake.Kama soko la uhakika lipo, kwa nini tusifanye ya maana kwa maendeleo yetu, familia zetu na taifa ka ujumla? Hakika serikali inatutoa katika unyonyaji wa mkulima,” alisema.Alisema wananchi wameguswa na uamuzi huo wa serikali na kuitaka kamwe isirudi nyuma, kwani kwa muda mrefu wakulima walinyumbishwa na wafanyabiashara hivyo kutonufaika na kazi ngumu ya jasho lao.“Ndugu zangu, kama kuna jambo amewafanyia wakulima wa korosho, basi ni uamuzi huu wa kutuondoa wakulima katika mikono ya wafanyabiashara ambao miaka nenda miaka rudi walikuwa wakikandamiza wakulima kwa bei zisizoendana na uhalisia wa gharama za kuandaa, kutunza mashamba ya korosho ikiwa ni pamoja na pembejeo.“Si kununua tena, bali Rais amepaisha bei kushinda ile ya wastani wa Shilingi 2,500 katika Soko la Dunia. Tunampongeza na tunaipongeza Serikali kwa kuwajali wakulima wa korosho. Ameturejeshea heshima kubwa wakulima wa korosho na kama ingekuwa amri yetu, hakika Mwaka 2020 tungependa asipingwe na yeyote katika Uchaguzi Mkuu ili aendelee kuipeleka nchi pazuri,” alisema Mbelenje.Aliongeza kuwa kuna wakati walianza kukata tamaa ya kuweka nguvu katika kilimo, lakini sasa wamepata nguvu mpya mithili ya enzi za uhai wa Baba wa Taifa, Mwalimu Julius Nyerere kwani alilithamini zao la korosho na hata kujenga viwanda katika maeneo mengi ya mikoa ya Kusini.Kauli ya Mbelenje, imeungwa mkono na wakulima wa wilaya za Newala na Tandahimba walioujaza mji wa Newala kufuatilia taarifa za malipo ya bidhaa zao za korosho ambazo tayari ziko kwenye maghala.Mkuu wa Wilaya ya Newala, Aziza Mangosongo akizungumza na wananchi katika maeneo mbalimbali, alisema taratibu za malipo zinaandaliwa ikiwa ni pamoja na uhakiki ili wakulima waanze kulipwa haraka kama lilivyo kusudio la Rais Magufuli ambaye ameiagiza Benki ya Maendeleo ya Kilimo (TADB) kutoa fedha za kununua korosho zote za wakulima katika msimu huu wa mauzo ya korosho.	1
96	 LEO Jumamosi nchi itasimama kwa muda kupisha mchezo wa Ligi Kuu Tanzania Bara kati ya watani wa jadi hapa nchini, Simba SC na Yanga SC.Simba wanaingia katika mchezo huu wakiwa kileleni mwa msimamo wa ligi baada ya kukusanya pointi 34 katika mechi 13 walizocheza, ambapo wameshinda 11, sare moja na wamefungwa moja.Yanga ambao wameshashuka uwanjani mara 11 wanashika nafasi ya pili nyuma ya Simba kwa tofauti ya pointi 10, wameshinda saba, sare tatu na wamefungwa moja. Huu ni mchezo wa 103 tangu timu hizi zilipokutana kwa mara ya kwanza mwaka 1965.DEBI KUBWAHii ni moja kati ya debi kubwa barani Afrika, ukiziacha zile za Orlando Pirates na Kaizer Chiefs (Afrika Kusini), Raja Casablanca na Wydad Athletic Club (Morocco), Al Ahly na Zamalek (Misri), Club Africain na Esperance Sportive de Tunis (Tunisia).Simba ina kumbukumbu ya kuwashushia wapinzani wao Yanga kipigo kizito cha mabao 6-0, hiki ndio kipigo kikubwa kuwahi kutokea katika mchezo uliozikutanisha timu hizi mbili, ilikuwa mwaka 1977, mabao ya Simba yalifungwa na Abdallah Kibadeni dakika ya 10, 42 na 89, Jumanne Hassan ‘Masimenti’ (dk 60 na 73), Selemani Sanga alijifunga (dk. 20).REKODI YA MABAOMabao hayo ya Kibadeni yalimfanya aweke rekodi ya kuwa mchezaji wa kwanza kufunga mabao matatu ‘hat trick’ katika mchezo wa watani wa jadi, rekodi inayoendelea kudumu mpaka sasa, ambapo hakuna mchezaji aliyefunga idadi hiyo ya mabao mpaka sasa ikiwa imepita miaka 43.Mabingwa watetezi Simba ndio watakuwa wenyeji wa mchezo huu wataingia uwanjani wakiwa na kumbukumbu nzuri ya kushinda 2-0 mchezo wao wa mwisho dhidi ya Ndanda FC, huku wakiwa na mwenendo mzuri wa matokeo ambapo wameshinda mechi zao zote nne zilizopita tena kwa ushindi mnono, walishinda 2-0 dhidi ya KMC, 2-0 mbele ya Lipuli FC, wakawapiga 6-0 Arusha FC kwenye Kombe la FA.Kwa upande wa Yanga katika mechi zao nne zilizopita ukiachana na ushindi mnono wa mabao 4-0 waliopata katika mchezo wa Kombe la FA dhidi ya Iringa United, mechi zilizopita wamepata ushindi a mwembamba, ambapo walishinda 1-0 mbele ya Biashara United, 1-0 dhidi ya Tanzania Prisons na kutoka suluhu na Mbeya City. Mpambano huu unatarajiwa kuwa ni tofauti na ile iliyopita, kwani mashabaki walio wengi wanatarajia kuona mchezo mzuri na wamsisimko mkubwa kutokana na jinsi hali ya vikosi hivi viwili ilivyo kwa sasa.Leo Yanga wataingia uwanjani wakiwa na kiu ya kutaka kulipiza kisasi cha kufungwa bao 1-0 walipokutana mara ya mwisho Februari 16 mwaka jana, bao likifungwa na Meddie Kagere dakika ya 71.Kinachowaaminisha Yanga kuwa wana ubavu wa kupata ushindi leo licha ya wapinzani wao kuonekana wapo moto zaidi yao, ni kwamba walipofungwa katika mchezo huo uliopita wao walikuwa wanaongoza ligi, wakiwa na pointi 58 baada ya kucheza mechi 23, wakishinda 18, sare nne na kufungwa moja huku Simba wakiwa nafasi ya tano baada ya kubeba pointi 36 kwa kushinda mechi 11, sare tatu na kupoteza moja, hivyo kama Simba waliweza kwanini wao washindwe.REKODI ZAOMatokeo ya mechi sita zilizowakutanisha watani hawa zinaonesha kuwa Simba imepata ushindi mara tatu zimetoka sare tatu Februari 16, 2019 Yanga SC 0-1 Simba, mfungaji Meddie Kagere dakika ya 71, Septemba 30, 2018, timu hizi zilitoka suluhu, Aprili 29 Simba 1-0 Yanga bao akifunga Erasto Nyoni (dk 37) akiunganisha mpira wa faulo uliopigwa na Shiza Kichuya, Oktoba 28, 2017 timu hizi zilitoka sare ya kufungana bao 1-1 bao la Simba likifungwa na Kichuya (dk 57) la Yanga Obrey Chirwa (dk 60).Simba waliibuka na ushindi wa 2-1 katika mchezo uliopigwa Februari 25 2017, mabao ya Simba yalifungwa na Laudit Mavugo (dk 66) na Kichuya (dk 81) la Yanga lilifungwa na Simon Msuva kwa mkwaju wa penalti (dk 5) na Oktoba 1, 2016 timu hizi zilitoka sare ya 1-1, Yanga walianza kupata bao kupitia kwa Amissi Tambwe (dk 26) Kichuya akaisawazishia Simba (dk 87).Licha ya Yanga kutaka kulipiza kisasi lakini Sven Vandenbroeck kocha wa Simba atataka kuendelea na rekodi yake nzuri aliyoanza nayo ya kubeba pointi tatu kuelekea kwenye kutimiza ahadi ya kuipa ubingwa timu yake. Mbelgiji huyo, hiyo itakuwa ni mara yake ya kwanza kukutana na joto la mchezo dhidi ya Yanga ni wazi kuwa mapema tu alishapewa faili la mahasimu wao hao na kulisoma vilivyo kisha kupanga mbinu za kuwamaliza uwanjani. Kocha wa muda wa Yanga, Charles Mkwassa sio mgeni na mechi hizi anazifahamu nje ndani tangu wachezaji wa Wanajangwani hao na pia alipokuwa sehemu ya benchi la ufundi la timu hiyo.KIKOSI CHA SIMBAKikosi cha Simba cha sasa hakina mabadiliko makubwa na kile cha msimu uliopita, walioanza ni Aishi Manula, Zana Coulibaly, Juuko Murshid, Pascal Wawa, Mohammewd Hussein, James Kotei, Clatous Chama, Jonas Mkude, John Bocco, Meddie Kagere na Emmanuel Okwi. Akiba ni Deogratius Munishi, Nicholas Gyan, Yusuph Mlipili, Hassan Dilunga, Mzamiru Yassin, Rashid Juma pamoja na Haruna Niyonzima.Katika kikosi hicho cha Simba utaona watakaokosekana ni Coulibaly, Juuko, Kotei, Okwi, Gyan pamoja na Okwi hivyo kunaipa nafasi kubwa ya Simba kupata ushindi katika mchezo huo kutokana na wachezaji wake wengi kukaa pamoja tangu msimu uliopita. Lakini pia ujio wa wachezaji wapya kama Fransic Kahata, Gadiel Michael, Ibrahim Ajib, Tairon de Salva Gerson Fraga, Kenedy Juma kumekifanya kikosi cha Wanamsimbazi hao kuzidi kuimarika.KIKOSI CHA YANGAUkikiangalia kikosi cha Yanga kilichocheza katika mchezo huo walioanza ni Ramadhan Kabwili, Paul Godfrey. Kelvin Yondani, Andrew Vicent, Gadiel Michael, Abdallah Haji, Feisal Salum, Papy Tshishimbi, Herithier Makambo, Amiss Tambwe, Ibrahim Ajib. Akiba ni Klaus Kindoki, Said Juma, Juma Abdul, Mohammed Issa, Matheo Anthony, Mrisho Ngassa na Haruna Moshi.Hivyo utaona kikosi cha Yanga kina mabadiliko makubwa, watakaokosekana ni Moshi, Matheo, Kindoki, Ajibu, Tambwe, Makambo, Haji, Gadiel. Licha ya Yanga kuwa na mabadiliko hayo lakini maingizo mapya akiwemno Tariq Seif, Patrick Sibomana, David Molinga, Farouk Shikalo, Lamine Moro, Metacha Mnata wameonekana kuingia moja kwa moja katika mfumo wa kikosi hivyo hawataingia kinyonge na watataka kuwapa kile wanachokihitaji mashabiki wao.Lakini pamoja na hayo yote ni vigumu kutabiri mshindi kwani mara kadhaa tumeshuhudia matokeo yasiyotarajiwa kwa timu ambayo kwa kipindi hicho inaonekana ni dhaifu kuibuka na ushindi dhidi ya timu inayoonekana kama ni bora, hivyo sio ajabu Yanga kuifunga Simba.	2
97	NA CHRISTOPHER MSEKENA FAMILIA ya Hip hop na mashabiki wa Bongo Fleva nchini Tanzania, hivi karibuni waliadhimisha miaka sita ya kifo cha rapa Langa Kileo, aliyefariki dunia Juni 13, 2013 katika hospitali ya Taifa Muhimbili jijini Dar es Salaam baada ya kuugua kwa muda mfupi. Jambo linaloweza kushangaza wengi ni vile ambavyo kumbukizi hii ya kifo cha Langa, inavyopewa uzito mkubwa na kila anayehusika kwenye tasnia ya burudani hata wale ambao hawakuwahi kuupenda muziki wa Hip Hop. Kuna sababu nyingi ambazo zinafanya Langa, akumbukwe kiasi hicho. Utu, ucheshi na uwezo wake wa kutunga muziki unaogusa jamii moja kwa moja ndiyo sababu kubwa ya kufanya akumbukwe  kila inapofika Juni 13. Ukiacha hayo, kuna jambo muhimu ambalo Langa alilifanya kwa ufanisi mkubwa na kuacha alama ya kipekee kwenye muziki wa Hip hop ukiacha nyimbo zake kali Rafiki wa Kweli, Kifo Jela au Taasisi, Matawi ya Juu, Gangstar, Swaingilish, Pipi ya Kijiti na nyinginezo. Alikuwa ni msanii anayetoa elimu juu ya dawa za kulevya. Kama tunavyojua kuwa Langa alikuwa miongoni mwa wasanii waliokiri kuathirika na dawa za kulevya hivyo alitumia nafasi yake kama msanii kutoa elimu kwa jamii. Kupitia wimbo Kifo, Jela au Taasisi, Langa alibainisha vyema namna ambavyo dawa za kulevya zinamaliza nguvu kazi ya Taifa.  Aliweka wazi kuwa mtumiaji yeyote wa dawa za kulevya mwisho wake lazima uangukie kwenye majanga matatu. Kama siyo kifo kutokana na utumiaji wa dawa hizo basi mtumiaji wa dawa za kuleva ataishia kwenda jala kutokana na matukio ya kiharifu ambayo atayafanya pindi atakapotumia dawa hizo au atakapotaka kupata pesa kwannjia isiyo halali ili akavute unga. Au mtumiaji wa dawa za kuleva anaweza kuishia kwenye taasisi za kutibu warahibu. Hivyo ndivyo ambavyo Langa alijipambanua vyema kama msanii wa Hip Hop anayepinga dawa za kulevya yeye akiwa shuhuda. Tunapo adhimisha miaka sita ya kifo chake tunapaswa kutafakari namna ya kuendeleza harakati zake kwani tatizo la dawa za kulevya balo lipo na linahitaji sanaa ili kufikisha ujumbe kwa jamii kujiepusha na janga hilo.	3
98	 Utafiti wa hivi karibuni uliofanywa na jarida la afya la ‘The Lancet’ umefichua kuwa hakuna kiasi cha pombe ambacho ni salama kwa afya.Utafiti huo ambao umeripotiwa na shirika la BBC umeelezwa kulenga kuunga mkono tafiti zilizopita zinazoonesha madhara ya matumizi ya vileo hata kama ni kwa kiasi kidogo.Watafiti walioshiriki utafiti huo wameeleza kuwa unywaji wa pombe kidogo unaelezwa kusaidia kukinga magonjwa ya moyo lakini hata hivyo hatari ya kupata magonjwa inapita ile ya kuzuia magonjwa ya moyo.Utafiti huo ambao ulichunguza watu wenye umri wa kati ya miaka 15 na 95 ulilingalisha wanaotumia na wasiotumia vilevi pamoja na wanaokunywa chupa moja ya kilevi kwa siku.Waligundua kuwa kati ya watu hao 100,000 waliofanyiwa uchunguzi, 914 walipata magonjwa ya saratani kutokana na kunywa kinywaji mara moja chenye kilevi kila siku.	1
99	 Na Neema Mathias -MAELEZO MAMLAKA ya Elimu Tanzania (TEA) imekamilisha awamu ya kwanza ya ukarabati wa shule 10 kongwe za Serikali, ili kusaidia miundombinu bora ya kujifunzia na kufundishia pamoja na kuongeza nafasi za wanafunzi kupata elimu. Hayo yalisemwa jijini Dar es Salaam jana na Meneja Uhusiano na Mawasiliano wa mamlaka hiyo, Sylvia Lupembe kuhusiana na  maendeleo ya utekelezaji wa mradi wa ukarabati wa shule hizo za sekondari unaotekelezwa na Serikali kupitia TEA. “TEA inakarabati shule kongwe 17 kati ya 87 na tumeanza ukarabati wa shule 10 katika awamu ya kwanza unaogharimu Sh bilioni 10. Hadi sasa ukarabati huo umefikia asilimia 80 na ifikapo Oktoba utakuwa umekamilika,” alisema. Alizitaja shule zinazokarabatiwa kuwa ni Mzumbe na Kilakala (Morogoro), Msalato (Dodoma), Mwenge (Singida), Pugu (Dar es Salaam), Ilboru (Arusha) na Same (Kilimanjaro). Nyingine ni Tabora Wavulana na Tabora Wasichana zote za Tabora na Shule ya Sekondari ya Wasichana Nganza iliyopo Mwanza. Alisema ukarabati wa awamu ya kwanza umehusisha miundombinu ya majengo ikiwemo mabweni, madarasa, majengo ya utawala, kuboresha mifumo ya maji safi na maji taka na mifumo ya umeme. “Tayari makabidhiano ya awali yamefanyika kwa baadhi ya majengo hususan mabweni na madarasa katika shule za Msalato, Mwenge na Mzumbe,” alisema. Lupembe alibainisha kuwa mafanikio kutokana na mradi huo yameanza kuonekana kwani ari ya wanafunzi kusoma imeongezeka na idadi ya usajili wa wanafunzi imeongezeka katika shule ya Mwenge na nyingine zilizokarabatiwa.	1
100	MWANDISHI WETU-BIHARAMULO KAMATI ya Kudumu ya Bunge ya Uwekezaji na Mitaji ya Umma (PIC), imeridhishwa na maendeleo ya mgodi wa Stamigold, baada ya uongozi wake mpya kuweza kupunguza kwa kiasi kikubwa gharama za uendeshaji. PIC ilikutana na uongozi wa mgodi huo Oktoba 30 jijini Dodoma na Novemba 17 mwaka huu, kamati hiyo ikatembelea mgodi huokujionea hatua ambazo zimefi kiwa. Katika ziara hiyo, kamati iliambatana na Waziri wa Madini, Doto Biteko, Kamishna wa Madini Mhandisi David Mulabwa, Mkurugenzi wa Sera na MipangoWizara ya Madini, Augustine Ollal, Mwenyekiti wa Bodi ya Wakurugenzi ya Shirika la Madini la Taifa (STAMICO), Meja Jenerali (Mstaafu) Michael Isamuhyo, Kaimu Mkurugenzi Mtendaji wa STAMICO, Dk. Venance Mwasse na Mkuuwa Wilaya ya Biharamulo, Saada Malunde. Akitoa taarifa kwa kamati hiyo, Mkuu wa Mgodi wa Stamigold, Mhandisi Gilay Shamika, alisema menejimenti ya mgodi huo imefanya uchunguzi wa kimaabara ili kujua uwepo wa dhahabu katika sampuli vya mgodi huo. Alisema kwa mujibu wa uchunguzi uliofanywa kwenye maabara ya The African Minerals and Geo-sciences Centre (AMGC) zamani SEAMIC mwaka 2018, imebainisha uwepo wa wastani wa wakia 200,000 za dhahabu kutoka kwenye bwawa la visusu (Tailings Storage Facility) lenye ujazo wa tani 8,600,000. Shamika alisema kwa sasa, mgodi umeshandaa Mpango wa Biashara mahususi kwa ajili ya kuchenjua visusu hivyo. “Mpango huo unaelezea makadirio ya mapato yatakayopatikana, gharama na faida zitakazotokana na mradi huo. “Visusu hivyo vinakadiriwa kuwa na thamani ya dola za Marekani milioni 260 na vinaweza kuchenjuliwa kwa miaka saba kulingana na tafi ti mbili tofauti zilizofanyika kwa wakati tofauti ili kujiridhisha na makisio hayo,” alisema Shamika. Shamika alisema katika mwaka wa fedha wa 2018/19 jumla ya wakia 13,194.58 za madini ya dhahabu na wakia 1,813.57 za madini ya fedha zenye thamani ya Sh bilioni 38.3 zimezalishwa na kuuzwa na mgodi huo. Alisema mpango wa mgodi ni kuzalisha wastani wa wakia 1,200 kwa mwezi (sawa na wakia 14,400 kwa mwaka) ili kukidhi gharama za uendeshaji na kupata faida katika mwezi husika. “Kwa mwaka wa Fedha 2018/19 mgodi ulivuka malengo kwa kuzalisha wakia 15,008.15 ambapo wakia 13,194.58 zilikuwa za madini ya dhahabu na wakia 1,813.57 za madini ya fedha zote zenye thamani ya Sh bilioni 38.4,” alisema Shamika. Alisema uongozi wa STAMIGOLD umeendelea kupunguza gharama za uzalishaji na uendeshaji wa mgodi ambapo zimepungua kutoka wastani wa dola za Marekani (1,800 kwa wakia moja katika kipindi cha Januari hadi Machi, 2018 na kufi kia wastani wa USD 940.14 kwa wakia moja katika kipindi cha Julai 2018 hadi Juni, 2019. Alisema mgodi unaingia gharama kubwa za uendeshaji kutokana na matumizi ya nishati ya mafuta. “Mgodi unatumia wastani wa lita 15,000 za mafuta kwa siku ili kukamilisha shughuli za utendaji za kila siku. Matumizi hayo ya mafuta yanaugharimu mgodi takriban Sh bilioni 1 kwa mwezi,” alisema Shamika. ma mpango wa kuunganishiwa umeme utakapokamilika, gharama za umeme zinatarajiwa kupunguza kwa Sh milioni 700 kwa mwezi. KAMATI YAWAVULIA KOFIA Katika maazimio ya kamati na mgodi yaliyofanywa Novemba 18 mjini Geita, kamati hiyo pamoja na kuonyesha kuridhishwa kwake na hatua zilizopigwa na mgodi, pia ilitoa maagizo kwa uongozi wa mgodi huo ambao unamilikiwa na Serikali na kuendeshwa na Watanzania kwa asilimia 100. Kamati hiyo chini ya Mwenyekiti wake, Dk. Raphael Chegeni na Makamu Mwenyekiti, Zainabu Vullu, pamoja na mambo mengine waliwataka wafanyakazi kujituma zaidi ili kuhakikisha wanafi kia malengo waliyojiweka. “Kamati pia itatoa ushirikiano kila inapohitajika,”alisema Dk. Chegeni. Pia kamati hiyo ilitaka uchimbaji na utafi ti kwenye mgodi huo ufanyike kwa pamoja na ilipongeza hatua ya kupunguza gharama za uendeshaji wa mgodi huo ambao kabla ya uongozi mpya zilikuwa juu hadi Serikali ikafi kiria kuufunga. Kamati pia ilitaka utekelezaji wa mradi wa visusu, ili fedha za dola za Marekani milioni 260 zipatikane kama ambavyo inakadiriwa na wataalamu wa mgodi huo kuwa mradi huo utaingiza fedha hizo. Ilitaka pia baada ya utafi ti kukamilika kuwe na eneo jingine zaidi la kuchimba madini hayo ya dhahabu tofauti na lile ambalo sasa linachimbwa. “Kuhusu kuuza madini kwenye soko la ndani, mjitahidi hilo liwe limeanza kutekelezwa kabla ya mwisho wa Januari,”alisema. BITEKO ANAVYOUKUBALI UONGOZI STAMIGOLD Septemba 19 mwaka huu, Waziri Biteko alitembelea mgodi huo wa Stamigold Biharamulo ambapo alieleza kuridhishwa kwake na unavyoendeshwa na uongozi huo mpya. “Kwanza wameshusha sana gharama za uendeshaji, mwanzo walikuwa wanazalisha wakia moja kwa dola za Marekani 1,800 na kuiuza kwa dola 1,223, sasa uzalishaji wa wakia moja umeshuka mpaka dola 940. “Tunaamini wataishusha pia mpaka ifi ke 800 ndipo ambapo tunaweza kupata faida kubwa, lakini wamefanya kazi kubwa kuhakikisha uhai wa mgodi unaweza kuendelea. “Moja ya hoja inayofanya uendeshaji kuwa juu ni matumizi ya mafuta, tunatumia zaisi ya Sh bilioni moja kwa mwezi kwaajili ya mafuta, tukipata umeme gharama itashuka, tutakuwa tunatumia Sh milioni 300, tutakuwa tumeokoa karibu Sh milioni 700. “Wizara ya Madini imeshazungumza na Wizara ya Nishati na kabla ya hapo wakati ikiwa ni wizara moja (Wizara ya Nishati na Madini), mchakato uliokuwepo ni umeme unaotoka Rusumo kwenda Geita tupate line yetu ya megawati tatu ambayo itasambaza umeme kwenye mgodi huu na kushusha gharama za uendeshaji, mradi huu (wa umeme) unakamilika mwakani. “Kwa wafanyakazi wa mgodi jitihada zao za kupunguza gharama za uendeshaji na kuanza kupata faida, imani yetu ni kwamba wataendelea kuwa waaminifu, tufanye mgodi huu wa Watanzania uwe mfano, tuondoe aibu kwamba Watanzania wakipewa kitu wakisimamie wenyewe kinawafi a mikononi mwao,” anasema Biteko. Akizungumzia mgodi huo ulivyokuwa kabla kuja kwa uongozi mpya, Biteko anasema “Stangold ilikuwa na historia mbaya sana, mgodi huu ulikuwa shamba la bibi na watu walikuwa wanaiba bila aibu na gharama inabeba Serikali. Gharama ya mafuta na kemikali ilikuwa inaongezwa mara dufu. “Serikali iliwekeza Sh bilioni 20 za kuendeleza mgodi lakini matokeo yake mgodi ukazalisha madeni ya Sh bilioni 63 baada ya ukaguzi ikawa Sh bilioni 45. “Ilifi ka mahali tukapeleka kwa Rais ombi kutaka mgodi huo uvunjwe, tulisema labda pepo hili linaloitwa Stamigold labuda lifutwe. Tukaleta timu ya kwanza ikakubali, bahati nzuri Stamico wakajiongeza wakabadili uongozi. “Tulivyoleta timu ya pili kukagua tukakuta hali imekuwa angalau nzuri, uzalishaji wa wakii moja umeshuka kutoka dola za Marekani 1,800 hadi 940, tunataka ishuke mpaka 800,”anasema Biteko. CHIMBUKO LA STAMIGOLD Mgodi awali ulikuwa ukimilikiwa na Kampuni ya Pangea Minerals, kupitia African Barrick Gold na Januari 2014 Shirika la Madini la Taifa (Stamico) lilikabidhiwa mgodi likiwa na hisa asilimia 99.99 na Msajili wa Hazina asilimia 0.11. Stamigold ambayo ni kampuni tanzu ya Stamico, ni ya kitaifa inayokuwa, iliyolenga kuzalisha dhahabu kwa gharama nafuu na kuongeza rasilimali ya muda mrefu wa uwezekano wa biashara huku ikitengeneza fursa za ajira na kuwashirikisha wadau wote kwa maendeleo ya taifa. Dira yake ni kuwa wazalishaji maarufu wa dhahabu kwa lengo la kuchangia katika uchumi wa taifa na kuwa mfano wa kuigwa sekta ya madini.	1
101	"    	    	    Dk. Fredirick L Mashili, MD,PhD.   	UMEWAHI kujiuliza ni kwanini ufanyapo mazoezi kwenye mazingira ya baridi na ukavu, unakuwa na nguvu zaidi ukilinganisha na pale unapofanya mazoezi kwenye mazingira ya joto na unyevu nyevu? Ukifahamu hili hutashangaa sana ni kwanini watu hulipa fedha nyingi kwenda kwenye gyms zenye kiyoyozi saa zote na kupuuzia zile za bei rahisi, zisizo hata na feni.   	Hii imenitokea mara nyingi mno. Niko gym nafanya mazoezi anaingia mtu na kuniomba tuzime air conditioner (AC). Namuomba kama anadhani ni muhimu kufanya hivyo basi tufungue madirisha ili hewa iingie. Anaonekana kutoridhika, kasha anatoa sababu isiyo niingia akilini–eti chumba kinatakiwa kiwe na joto ili atokwe jasho jingi, kwa imani kwamba atakuwa amepunguza uzito mwingi kiurahisi zaidi.   	Kwa maana hiyo basi, leo tutajadili mazingira muafaka ya kufanyia mazoezi na kutoa shahidi za kisayansi kusisitiza umuhimu wa mazingira hayo.   	Kiukweli, kufanyia mazoezi nje (outdoor) ndiyo njia salama na yenye faida nyingi kwa afya na malengo mengine. Hii inatokana na ukweli kwamba, nje kuna hewa ya asili ambayo hutupa oksijeni ya kutosha kutengeneza nguvu tunayohitaji kwaajili ya mazoezi na hata kuchoma mafuta.   Hewa hii ambayo huzunguka bila bugdha, husaidia pia kuondoa hewa chafu ya carbon dioxide (CO2) kwa haraka zaidi.   	Lakini ni muhimu kukubaliana na ukweli kwamba, kutokana na sababu mbalimbali hatuwezi siku zote kupata fursa ya kufanyia mazoezi nje na hivyo kulazimika kufanyia mazoezi ndani. Yafuatayo ni mambo muhimu ya kuzingatia tunapoamua kufanyia mazoezi ndani.   Hakikisha kuna hewa ya kutosha   	Mazoezi yanahitaji nguvu, na nguvu hutokana na virutubisho ambavyo kwa lugha rahisi, huchomwa kwa kutumia hewa ya oksijeni na kutoa nguvu tunayoihitaji. Lakini pia kama nia ni kupunguza uzito kwa kuchoma mafuta, hewa ya oksijeni ndiyo hufanya kazi hiyo. Fahamu kwamba unapofanya mazoezi kwenye chumba kisicho na hewa ya kutosha utachoka haraka hivyo kushindwa kutimiza muda unao tosha kuvuna faida za mazoezi hayo.   Hakikisha hakuna hali ya unyevuunyevu (high humidity)   	Tunapofanya mazoezi tunatokwa na jasho. Kazi ya jasho ni kuupooza mwili ili uendelee kufanya kazi. Kupoozwa huku hutokea pale jasho linapobadilika na kuwa hewa hivyo kukauka (evaporation). Endapo mazingira unayofanyia mazoezi kuna hali ya unyevunyevu (high humidity), huwa ni vigumu kwa jasho kubadilika kuwa hewa kitu ambacho husababisha jasho lisifanye kazi yake ya kupooza mwili. Hii itakusababisha utokwe na jasho jingi na nguo zako kuloana chapachapa, kitu ambacho watu wengi hujidanganya kuwa ni kizuri. Kuwapo kwa hali ya unyevunyevu, huuchosha mwili. Kuruhusu hewa kuingia ndani husaidia sana katika hili, maana hewa huwa kavu na husaidia kukausha jasho na kuupooza mwili. Hii hukupa nguvu na uwezo wa kuendelea kufanya mazoezi.   Hakikisha kuna mwanga wa kutosha   	Mwanga si kwa ajili tu ya kuona, bali husaidia kuhamasisha ubongo na kukupa nguvu ya kuendelea. Kuona kila kitu kilicho katika chumba cha mazoezi ni msingi muhimu pia katika kuzuia kuumia na kupata majeraha wakati wa mazoezi.   Tumia vitendea kazi mwafaka   	Vaa nguo na viatu vizuri vya mazoezi vinavyoendana na mazingira. Ni jambo la kushangaza ila la kawaida kabisa kumkuta mtu amevaa koti (jacket) wakati wa mazoezi hata katika hali ya joto. Hii yote hutokana na imani kwamba kutokwa jasho jingi kuna maanisha kuvuna faida zaidi za mazoezi, wakati kiukweli jasho lisilokauka hukufanya uchoke mapema. Mazoea haya yanatokana na ukweli kwamba watu wengi huiga vile wanavyoviona kwenye runinga na magazeti, ambayo huonyesha watu wakifanya mazoezi katika mazingira ya baridi sana. Ikumbukwe kwamba hata katika nchi za baridi, kuna nguo za mazoezi kwa msimu wa baridi na zile za msimu wa joto.   Nini cha kufanya   	Ukiweza fanyia mazoezi nje.   	Lakini kama hili haliwezekani, ni muhimu kupangilia vizuri chumba cha kufanyia mazoezi na kitu cha msingi kuliko vyote ni uwapo wa hewa ya kutosha na hali ya ukavu. Kama hewa haingii ndani ni muhimu kuwa na viyoyozi vya kutosha na hivi hutakiwa kufanya kazi wakati wote. Viyoyozi husaidia kuzungusha hewa ndani ya chumba kwa kuingiza hewa safi na kutoa ile iliyo chafu.   Dk. Mashili ni mtaalamu wa fisiolojia ya mazoezi na homoni. Pia ni mhadhiri katika Chuo Kikuu cha Sayansi na Tiba Muhimbili (MUHAS). Kwa maelezo zaidi unaweza wasiliana naye kwa kutumia: namba 0752255949, barua pepe, Fredirick@gmail.com. Unaweza pia kujifunza zaidi kwa kutembelea moja wapo ya tovuti zake: www.jamiihealthtz.com au www.jamiiactive.org"	3
102	DURBAN, AFRIKA KUSINI NYUKI walioingia kwenye injini ya ndege  ya Shirika la Ndege la Mango la hapa walisababisha kuchelewa kwa safari za ndege mjini hapa. Wataalamu wa nyuki waliitwa kuja kusaidia kuwaondoa nyuki hao karibu 20,000 kutoka injini ya ndege hiyo. Mmoja wa wataalamu hao amesema tukio hilo si la kawaida na kuwa huenda nyuki hao walikua wakipumzika kabla ya kuelekea mahali pengine. Ameongeza kuwa hawakua na mpango wa kuishi ndani ya injini iliyo na harufu kali. Nyuki hao walijaa ndani ya injini hiyo kwa dakika 25 kabla hawajaondolewa na wataalamu, hali ambayo ilisababisha ndege zingine tatu kuchelewa kuondoka katika uwanja huo wa Kimataifa wa King Shaka. Msemaji wa Shirika la Ndege la Mango, Sergio dos Santos amesema ”Sijawahi kuona kisa kama hiki katika kipindi cha miaka minane niliyohudumu katika shirika la ndege”	0
103	 MKUU wa Jeshi la Polisi nchin (IGP), Simon Sirro amesema waliohusi- ka na vitendo vya mauaji ya Watanzania 9 baada ya kupigwa risasi na wengine kushambuliwa kwa mapanga na watu wasiojulikana walianza chokochoko hizi eneo la Kibiti mkoani Pwani na walipovurumishwa na jeshi la Polisi, wengine walikimbilia nchi jirani ikiwemo Msumbuji. Watu hao waliuawa na watu aliokuwa wameva- lia sare za jeshi kwenye kijiji cha Mtole kilichopo mpakani mwa Tanzania na Msumbiji pembezoni mwa mto Ruvuma na akasisitiza kuwa watasakwa popote walipo na watachukuliwa hatua za kisheria huku akiwahakikishia Watanzania ulinzi na usalama.IGP Sirro alisema hayo jana wakati alipokuwa akizungumza na wakazi wa Kata ya Kitaya halmshauri ya Wilaya ya Mtwara wakati wa mkutano wa hadhara uliofanyika katika kata hiyo mara baada ya kutembelea kata hiyo kwa lengo la kusalimiana na kuwapa pole Watanzania hao. Mauaji hayo yalitokea Juni 26 mwaka huu ambapo wanawake watatu na mtoto mmoja wameshikiliwa lakini pia wanawake saba walite- kwa kwa muda wakati wa tukio hilo la mauaji na kisha kuachiwa, huku mmoja kati yao alitumwa ujumbe aje aseme kwa serikali ya Tanzania. Mkuu huyo wa polisi atuma salamu kwa wa- husika wa mauaji hayo kuwa, Tanzania ni nchi yenye amani ila kwa wale ambao hawajazoea amani watapata tabu na kueleza kuwa mchezo huo walianzia maeneo ya Kibiti na kisha baadhi yao kukimbilia Msumbiji.Mtanzania Fatuma Masudi aliyenusurika katika mauaji hayo alipewa ujumbe afikishe kwa serikali ya Tanzania uliokuwa unas- ema: “Tunakupa salamu uende ukasema huko kwenu yakikauka tu maji tunavuka sisi wala hatuogopi nenda kaseme.” Somoe Mkilwa ambaye aliamriwa kuondoka nchini humo na wahusika wa mauaji hayo akitoa ush- uhuda kwa kile kilichotokea alisema, “walinigongea kibandani kwangu wali- kuwa watatu, wakachukua tochi wakamulika mulika wakaniuliza wewe mama uko na nani nikawaambia niko peke yangu, una unga na mchuzi tunataka utupikie ugali nikawaambia sina mchuzi basi wakakuta unga wakachukuwa wakaniambia nenda kwenu hii nchi sio salama.”Hata hivyo serikali ya Tanzania kesho inakutana na serikali ya Msumbiji ili kuweka mambo sawa kufua- tia tukio hilo la mauaji kwa wakazi wa kata hiyo huku watanzania wakitahad- harishwa kutoenda nchini humo kwa sasa hadi hapo hali itavyokuwa shwari.	1
104	ALEXANDRIA, MISRI NAHODHA wa timu ya taifa Nigeria, John Obi Mikel, ameimwagia sifa Burundi kwa kiwango walichokionesha katika mchezo wao wa ufunguzi kwenye michuano ya Afcon nchini Misri, juzi. Nigeria walishuka dimbani dhidi ya wapinzani hao na kufanikiwa kushinda bao 1-0, Nigeria walipewa nafasi kubwa ya kushinda mabao zaidi ya moja, lakini mchezo ulionekana kuwa mgumu japokuwa walipata bao hilo. Kikosi cha Burundi kikiwa chini ya kocha wao Olivier Niyungeko, kilionesha soka la ushindani wa hali ya juu na kuwashangaza wengi ikiwa ni mara yao ya kwanza kushiriki michuano hiyo mikubwa barani Afrika. Kutokana na ugumu wa mchezo huo, Obi anaamini bado wana kazi ngumu ya kufanya katika kundi lao huku wakiziofia timu zingine kama vile Guinea na Madagascar. “Ni kweli, sasa nimeamini kundi letu sio rahisi ni miongoni mwa makundi magumu sana, unaweza kuona ugumu wa mchezo wetu ulivyokuwa, Burundi walionekana kuwa timu ambayo ina umoja na imejipanga. “Ilikuwa ngumu kupita katika safu yao ya ulinzi, lakini naweza kusema tulikuwa na bahati ya kupata ushindi huo, hata hivyo ndhani tulicheza vizuri na ndio maana tukafanikiwa kuondoka na pointi tatu,” alisema nahodha huyo.	2
105	 Kwa mujibu wa taarifa iliyotolewa na Ofisa habari wa BMT, Najaha Bakari jana muda wa kuchukua na kurudisha fomu umeongezwa hadi Julai 31 na uchaguzi unatarajiwa kufanyika Agosti 29 badala ya Agosti 15 mwaka huu.Alisema fomu za maombi zitaendelea kutolewa katika ofisi za BMT ambao ndio wasimamizi wa uchaguzi huo.Pia alisema sifa za wagombea ziambatanishwe katika fomu ya maombi na malipo ya fomu yafanyike katika Benki ya NMB kwa jina la akaunti National Sports Council of Tanzania akaunti namba 20401100013.Aidha baraza limetoa mwito kwa wale wote wenye sifa wapenda michezo wa mpira wa mikono na nia ya kuendeleza mchezo huo kujitokeza kuchukua fomu ili Tanzania isonge mbele kimichezo.	2
106	NEW YORK, MAREKANI MKALI wa muziki wa RnB, Jason Derulo, ameachana na mpenzi wake, Daphne Joy baada ya kuwa kwenye uhusiano kwa miezi saba. Msanii huyo alianza uhusiano na mwanamitindo huyo baada ya kuachana na rapa 50 Cent aliyezaa naye mtoto mmoja anayejulikana kwa jina la Sire mwenye umri wa miaka mitatu. Hata hivyo, hadi sasa haijawekwa wazi chanzo cha wawili hao kuachana lakini mashabiki wamedai kwamba wawili hao wameachana kutokana na mrembo huyo kumzidi umri Derulo ambaye ana miaka 26, huku Daphne akiwa na umri wa miaka 29.	4
107	Mnamo tarehe 1 Julai 2017, shirika la ndege la Precision Air limezindua safari kati ya Tanzania na Uganda na kuwapa nafasi wananchi wa nchi zote mbili kunufaika na safari hizo kati ya Dar es Salaam-Kilimanjaro – Entebbe kwa kuongeza ufanisi katika shughuli zao. Nilibahatika kuwa mmoja ya abiria katika safari ya uzinduzi wa safari hizo, safari ilianzia katika uwanja wa Julius Nyerere majira ya saa 1:10 Asubuhi,ambapo nilijumuika na wasafiri wengine waliokuwa wakisubiri kwa shauku kubwa kuanza safari huku wakiwa tayari na pasi zao za kusafiria pamoja na tiketi zao. Abiria wote tulifanya utaratibu wakugonga hati zetu za safari kwa maofisa wa idara ya uhamiaji na kuelekea katika eneo la kusubiri kuitwa kwa ajili ya kupanda ndege na kuianza safari. Ilikua ni asubuhi nzuri, hali ya hewa ilikua ya kaubaridi huku jua likichomoza kwa mbali. Zikisikika sauti za ngurumo za ndege zilizokuwa zikiondoka uwanjani hapo na matangazo mabali mbali uwanjan hapo. Baada ya dakika kadhaa nikiwa nimesimama karibu na geti namba tano nikiendelea kufurahia mandhari ya uwanja wetu wa ndege, ilisikika sauti iliyojaa bashasha ya ukarimu ya muongoza ratiba ya usafiri akitoa tangazo kwa abiria wote waliokuwa wakielekea Uganda kufuata utaratibu wa kuanza kuhakiki pasi zao iliwaingie kwenye ndege tayari kuianza safari. Sio siri, huduma zilikuwa za kiwango cha juu kuanzia mapokezi ya abiria walipowasili uwanjani hadi kwenye zoezi zima la kuhakiki pasi. Mlangoni kwenye ndege alikuwa amesimama mwanadada mrembo, aliyekua amevalia nadhifu kwenye sare za Precision Air, Huyu ni Halima Njau aliyekuwa mmoja wa wahudumu wa Precision Air waliokuwa wenyeji wetu kwa kipindi chote cha safari kuelekea Enteebe. Aliwakaribisha abiria wote kwa ukarimu na tabasamu la upendo huku muhudumu mwingine wakiwapokea abiria na kuwaonyesha kila mmoja nafasi yake. Baada ya dakika kadhaa Rubani na muhudumu waliwaandaa abiria wote kwa tangazo kuhakikisha kila kitu kiko sawa, na hatimaye ndege ilianza safari. Baada ya takribani lisaa limoja ndege ilitua uwanja wa ndege wa Kilimanjaro, KIA ambapo ndege ilikaa hapo kwa muda dakika 20 kwa ajili ya kuruhusu abiria waliokuwa wakiishia Kilimanjaro kuteremka na kupakia wale waliokua wakienda Entebbe kutoke a Kilimanjaro na Arusha kupanda. Wakati tukiwa uwanja wa ndege wa Kilimanjaro niliweza kushuhudia ni jinsi gani Precision Air inautumia vyema uwanja wa Kilimanjaro. Nilishuhudia ndege mbili zikitua katika uwanja huo, ndipo nilipo patwa na shauku ya kutaka kujua safari za Precion Air kutoka katika uwanja huo. Baada ya kudodosa nilielezwa ya kuwa kutokea Kilimanjaro Precision Air inasafari za kwenda Mwanza,Zanzibar,Dar es Salaam, Nairobi na sasa Entebbe. Hili lilinifanya kutambua mchango muhimu unaotolewa na shirika la Precision Air katika huduma ya usafari wa anga hapa nchini. Baada ya dakika 20 za mapumziko, tuliendelea na safari kuelekea Entebbe. Waaoow…!! Ndivyo nilivyomskia abiria mmoja akifurahia kuuona mlima Kilimanjaro muda mfupi baada ya ndege kuruka, Rubani alitueleza tulikua tukikatiza katikati ya Mlima Kilimanjaro, uliokua upande wa kulia na Mlima Meru uliokua upande wa kushoto. Niliwaona baadhi ya abiria hasa wakigeni wakifanya juhudi za kupata picha za vivutio hivyo na hali hiyo ilinifanya nijisikie fahari kua Mtanzania. Haikuchukua muda mrefu ambapo kabla ya Rubani hajatutaarifu tena kuwa tulikua tukikatiza kando ya Mlima Oldanyengai ambao una volcano hai, tuliweza kushuhudia michirizi ya majivu ikiupamba mlima huo katika kilele chake, ushahidi tosha kua volcano yake ii hai na inatokota. ‘ona nikama mlima ule unafuka moshi…..’ alisikika mmoja wa abiria akimueleza mwenzake. Hakika Ilikiua dhahiri ya kua kila abiria alifurahia alichokua akikiiona, na kwa mda nilijikuta nikitamani kuwa mmoja wa wasafiri wa kila mara kuelekea Entebbe. Kilichotia fora zaidi katika safari nzima, ni rubani wa ndege hiyo kwa jina la Manasse alipotuarifu abiria wote kutazama chini ili kuufurahia muonekano wa kuvutia uliokuwa ukionekana kutoka juu. Kwa mara ya kwanza, binafsi niliweza kuuona mlima Oldonyo Lengai kwa muonekano kutoka angani,na kilichonifurahisha zaidi ni rubani kuahakikisha anapita katika usawa sahihi ili abiria waweze kupata muonekano mzuri zaidi. Safari yetu ilikua murua kabisa, na mara zote jirani yangu alikua akinileza ni jinsi gani alikua akifurahia safari ile huku akiusifia utulivu wa ndege angani uliomfanya asinzie mara kwa mara. Baada ya masaa mwendo kidogo rubani alituhabarisha tena yakuwa tulikuwa tukipaa juu ya ziwa Victoria, tuliweza kushuhudia ukubwa wa ziwa Victoria kutoka angani, na kadri tulivyokuwa tukikaribia Entebbe tulianza kuona visiwa vichahce ziwani, na kwa mbaali tuliweza kuona mitumbwi ya wavuvi. Hakika ilikua safari ya kipekee. Tulipowasili katika uwanja wa ndege wa Entebbe, ndege ilitua salama. Tayari kumbukumbu ya safari ilikua ikijirudia kichwani mwangu, picha za mandhari nzuri nilizo ziona toka mwanzo wa safari zilikua zikijirudia kichwani mwangu. Matone ya maji kwenye dirisha yana nirudisha kwenye wakati halisi, hii haikua mvua bali ni salamau maalumu ya kutukaribisha rasmi katika uwanja wa ndege wa Entebbe, salamu hii hutolewa kwamagari mawili ya zima moto kurusha maji hewani huku yakitazamana na ndege hukatiza katikati. Ishara hii ili ashiria kuanza rasmi kwa safari za Precision Air nchini Uganda. Wahudumu pamoja na rubani walitutakia abiria wote kheri kabla ya kushukuru na tiliposhuka chini tulikaribishwa na wahudumu wengine wa Precision Air kwa furaha. Safari hili kwangu binafsi imekuwa ya aina yake kupaa na Precision Air, na sita sita kumshawishi mtu yeyote kusafiri na Precision Air, kwani nna uhakika hata yeye ataifurahia. Nikiwa naandika haya yote, naendelea kutafakari ni jinsi gani Tnazania na Uganda watanufaika na safari hizi za Precision Air. Tayari nawaona wafanyakazi wa Jumuiya yetu ya Afrika mashariki wakitumia safari hizi katika kuongeza ufanisi katika utendaji wao kwa zile shughuli zinazo wahitaji kusafiri. Nawaona pia wafanyakazi wa mradi wa bomba la mafuta kutoka Uganda hadi Tanga nchini Tanzania wakiitumia Precision Air katika kufanikisha shughuli zao za kiutendaji. Wakati huo huo nawaona wananchi wa Uganda wakitumia fursa ya safari hizi kufanya utalii kwa vivutio kama Zanzibar na Serengeti. Nawaona pia wafanyabiashara wa mavazi na urembo kutoka Tanzania wanavyochangamkia safari hizi katika kuongeza tija katika biashara zao. Binafsi niseme asanteni Precision Air kwa fursa hii, kwani kupitia mtandao wenu wa safari zenu mmeendelea kuifungua Tanzania. Naisubiri kwa hamu ile siku ntapata fursa ya kusafiri na nyinyi tena.	0
108	 KINARA wa mabao Ligi Kuu Bara, Salim Aiyee wa Mwadui hajajumuishwa kwenye kikosi cha timu ya taifa, Taifa Stars chini ya kocha Emmanuel Amunike, suala ambalo amekiri limezidi kumuongezea hasira na changamoto ya kufanya vizuri zaidi ili wakati mwingine ajumuishwe katika kikosi hicho.Aiyee, ambaye ana mabao 15 dhidi ya wapinzani wake wa karibu; Meddie Kagere wa Simba na Heritier Makambo wa Yanga, ambao kila mmoja amefunga mara 12, tofauti ilivyotarajiwa na wengi mshambuliaji huyo hajajumuishwa katika kikosi hicho kinachojiandaa kucheza dhidi ya Uganda kuwania kushiriki michuano ya Afcon.“Hapo awali sikuwahi kuitwa Stars kwa hiyo kwangu si kitu cha kushangaa sana ingawa kwa kasi na juhudi nilizonazo msimu huu wengi walitarajia itakuwa hivyo, pamoja na hayo naona bado nina nafasi ya kuitwa katika siku za usoni.Stars ipo Kundi L katika nafasi ya pili ikiwa na pointi 5 sawa na Lesotho iliyo nafasi ya tatu.Kinara ni Uganda yenye pointi 13 wakati Cape Verde ikiwa ya mwisho na pointi zake nne. Stars itahitaji ushindi katika mchezo huo huku ikiombea Lesotho ifungwe na Cape Verde.	2
109	NA THERESIA GASPER, DAR ES SALAAM UONGOZI wa Klabu ya Simba umempunguzia adhabu beki Hassan Isihaka kutoka muda usiojulikana hadi mwezi mmoja huku ukimuondoa katika nafasi ya nahodha msaidizi kutokana kuonesha utovu wa nidhamu kwa kocha wa timu hiyo, Jackson Mayanja. Adhabu ya kusimamishwa mwezi mmoja kwa Isihaka itaanzia tarehe aliyokabidhiwa barua, ambapo sasa zimebaki siku 11 huku akilipwa nusu mshahara. Uamuzi huo umefikiwa baada ya Mayanja kuzungumza na Kamati ya Utendaji ambayo ilitoa adhabu hiyo ili beki huyo wa kati aweze kupunguziwa adhabu. Akizungumza Dar es Salaam jana, Mkuu wa Idara ya Habari na Mawasiliano wa klabu hiyo, Haji Manara, alisema Simba ni timu kubwa hivyo haiwezi kukumbatia vitendo vya utovu wa nidhamu vitakavyofanywa na wachezaji wake. “Kocha aliiomba Kamati ya Utendaji impunguzie adhabu, jambo ambalo limekubaliwa na sasa mchezaji huyo atasimamishwa kwa mwezi mmoja na pia ameondolewa kuwa nahodha msaidizi ili iwe fundisho kwa wengine,” alisema. Alisema wachezaji wanatakiwa kufanya vitendo vinavyoendana na hadhi ya klabu hiyo kwani hawatamuonea huruma yeyote ambaye atakwenda kinyume hata kama kiwango chake kipo juu. Isihaka ambaye ni mmoja wa mabeki muhimu ndani ya kikosi cha Simba, alikumbwa na adhabu hiyo baada ya kumtolea Mayanja maneno yaliyoashiria utovu wa nidhamu wakati timu hiyo ikijiandaa na mchezo wa Kombe la FA dhidi ya Singida United. Wakati huo huo, Mwenyekiti wa Kamati ya Utendaji na Wanachama wa klabu hiyo, Iddy Kajura, alielezea maandalizi ya mchezo wao dhidi ya Coastal Union huku akitamba kuwa wamejipanga kuondoka na pointi tatu ili kuondoa dhana ya kuitwa wa mchangani. “Tunawaomba mashabiki wa Simba wajitokeze kwa wingi kushuhudia mchezo huo, kwa wale ambao watahitaji usafiri kwenda Tanga kutakuwa na mabasi ambayo kila mmoja atatakiwa kiasi cha shilingi 25,000 kwa nauli ya kwenda na kurudi.	2
110	 TUME ya Vyuo Vikuu Tanzania(TCU), imekifutia usajili kituo cha mjini Moshi cha Chuo Kikuu Kishiriki cha Kumbukumbu ya Stefano Moshi(SMMUCo) na kuamuru wanafunzi wote wanaoendelea na masomo kuhamishwa.Aidha kimezuia udahili wa wanafunzi wapya na kuamuru kuhamishwa wanafunzi wa shahada ya kwanza wanaoendelea na masomo katika jumla ya programu tisa. Pia kimeendelea kusitisha udahili wa wanafunzi wapya kwa ngazi zote za masomo katika vyuo vikuu viwili na kufanya jumla ya vyuo vikuu vilivyositishiwa udahili kwa mwaka wa masomo 2018/2019 kufikia 12.Akizungumzia na waandishi wa habari leo Ijumaa jijini Dar es Salaam, Katibu Mtendaji wa TCU alitaka hatua hizo zisichukuliwe kama siasa. Itakumbukwa kwamba mwaka 2016, TCU ilifanya ukaguzi maalum wa kuhakiki ubora katika vyuo vya elimu ya juu nchini na baadhi ya vyuo viligundulika kuwa na mapungufu kadhaa yanayoathiri utoaji wa elimu bora.Aidha alisema tume iliendelea kuvishauri na kuelekeza vyuo kurekebisha mapungufu hayo kwa nyakati tofauti, sambamba na kufanya kaguzi za kawaida na za kushtukiza katika baadhi ya vyuo vikuu.	1
111	 Na FESTO POLEA, JUNI 7, 1988 mwanadada, Vanessa Mdee ‘Vee Money’ alizaliwa. Uwezo wake wa kipekee wa kufikiri tofauti na kufanya mambo kwa umahiri mkubwa ndiko kunakomweka tofauti na watu wengine katika kazi zake mbalimbali ikiwemo uandishi wa nyimbo, ujasiriamali, uigizaji, utangazaji wa runinga na redio pamoja na uimbaji. Mwanadada huyo mzaliwa wa Arusha aliyewahi kutangaza kwa mafanikio kwenye kituo maarufu cha runinga cha MTV, shindano la Bongo Star Search na kipindi cha Dume Condom kwa sasa anatamba na wimbo wa ‘Cash Madame’ uliozua maswali mengi kama ni jibu la wimbo alioshirikishwa wa ‘Dume Suruali’ wa msanii Khamis Mwinjuma ‘Mwana FA’ aliyezaliwa mwaka 1984. Kwanini ni jibu? Nyimbo hizi mbili zinahisiwa kuwa ni jibu kutokana na ujumbe wake ambapo ‘Dume Suruali’ unamzogoa mwanamke mpenda fedha huku ‘Cash Madame’ ukimpa ujasiri mwanamke apende zaidi fedha. Baadhi ya maneno ya Mwana Fa katika wimbo wa ‘Dume Suruali’ ni ‘Nihonge nanunua nini kwanini yani kuna kipi nisichokijua ina tv ndani…’, ‘usipende ela kama mfuko au fanya ufanyavyo upate zako…’, ‘Na ujifunze pesa zinauza utu wako…’, ‘Unapenda ela zangu nami nazipenda pia kila mtu abaki na zake…’, ‘Na ukiniomba kesho unisikii tena kwani unauza nini dada…’. Vanessa naye anaanza kwa kuimba ‘Dharau na pesa mi sitaki, eti mimi dada wa ku-party nasikia nina wengi mashuga dady, sipigi kazi niwie radhi’ Vanessa kuhusu Cash Madame, Dume Suruali “Hapana si jibu la ‘Dume Suruali’ wimbo wa ‘Cash Madame’ niliurekodi Desemba mwaka jana na nimeutoa Desemba mwaka huu lakini huu wa ‘Dume Suruali’ nilioshirikishwa na Mwana FA tuliurekodi Agosti mwaka huu, ni mawazo tu yamegongana kutokana na ujumbe wake mmoja kuelezea wanawake mwingine kuelezea wanaume,” anafafanua Vanessa. Vanessa anaongeza kwamba wimbo wa ‘Dume Suruali’ ulipotoka uliwaumiza baadhi ya wanawake walioona kama wanasemwa vibaya na wanaume kutokana na ujumbe uliopo katika wimbo huo hivyo alipotoa wimbo wake wa ‘Cash Madame’ wanawake wengi waliufurahia wakiona kama amewajibia. Kisa cha Cash Madame? Vanessa anaeleza kwamba kisa cha kuandika wimbo huo kinatokana na kudhulumiwa kwake na mmoja wa mwaprodyuza wenye majina makubwa Afrika. “Kuna prodyuza mkubwa Afrika Mashariki alinidhulumu fedha zangu, kisa kilikuwa hivi, tulikubaliana anilipe kiasi fulani cha fedha lakini akawa anasumbua wakati mimi nikiwa nimeshafika ukumbini, mashabiki wengi wa Afrika Mashariki walihudhuria, nilifikiria mengi niliona ningegoma ningewakera na kuwapoteza mashabiki wangu wengi, niliamua kupanda jukwaani niliamini angenilipa baada ya shoo lakini haikuwa hivyo, alinidhulumu hapo ndipo nilipopata wazo la kuandika wimbo huu nikipinga dhuluma kwa wasanii hasa wa kike,” anaeleza Vanessa. Anasema wimbo huo aliuandika kwa ajili ya wanawake wote wapiganaji akiwatia moyo waendelee kupigana katika kusaka haki zao na wasikubali kudhulumiwa licha ya vikwazo mbalimbali wanavyokutana navyo huku wakiamini kwamba Mungu ni wetu wote. “Nimewatia moyo sana ndiyo maana mstari wa kwanza wa wimbo huo nimesema: ‘Dharau za pesa mi sitaki…,’’ anaeleza. Wanenguaji wake Kuhusiana na wanenguaji wake anasema huwa anaishi nao kama ndugu, aliwashauri wasiache kazi wanayoifanya ndiyo maana kwa sasa wapo nchini Marekani kwa kazi hiyo hiyo ya unenguaji inayowaingizia fedha nyingi za kujikimu na maisha yao. “Wale ni ndugu zangu, naishi nao kama wadogo zangu, baada ya kumaliza upigaji picha za video yangu ya ‘Cash Madame’ jijini Johannesburg nchini Afrika Kusini chini ya mwongozaji Justin Campos, wamekwenda Marekani kwa kazi yao itakayokamilika Januari mwakani ndiyo watarejea nchini,” anaeleza Vanessa. Aliingiaje kwenye muziki? Mwaka 2012, Vanessa alijiunga na studio ya B’Hits wakatoa wimbo alioshirikishwa na msanii mwenye mafanikio makubwa nadni na nje ya Afrika, Ambwene Yessayah, aliyezaliwa Julai 5, 1981 huko mkoani Mtwara. Baadaye akashirikishwa pia na msanii Ommy Dimpoz katika wimbo wa ‘Me and You’ ambao aliutendea vyema na ukamwonyesha njia ya mafanikio katika uimbaji ikiwemo wimbo wa ‘Siri’, ‘Hawajui’, ‘Closer’ hadi hivi sasa.  Vitu alivyoshiriki Vanessa ameshiriki vitu vingi vikiwemo kampeni ya kupinga malaria. Mwaka 2008, akiwa balozi wa Alive Foundation alitembelea Uwanja wa fisi akiwa na balozi mwenzake, Kelly Rowland. Mwaka 2009, alikuwa mtangazaji Tamasha la Sauti za Busara International Music Festival na mwaka 2011 alikuwa mtangazaji wa kituo cha redio kijulikanacho kama Choice Fm ambapo aliwahi kufanya mahojiano na wasanii mbalimbali akiwemo, Kelly Rowland, Mac Miller, Rick Ross, Ludacris na wengine wengi.	4
112	 MKURUGENZI Mkuu wa Mamlaka ya Hali ya Hewa Tanzania (TMA), Dk Agness Kijazi ameibuka kidedea kwa kuchaguliwa kuwa Makamu wa Tatu wa Rais wa Shirika la Hali ya Hewa Duniani (WMO) kwa kipindi cha miaka minne 2019-2022.Dk Kijazi ambaye ni mwakilishi wa kudumu Tanzania katika Shirika hilo anakuwa mwanamke wa kwanza na mjumbe wa kwanza kutoka nchi zinazoendelea kushika nafasi hiyo.Inaelezwa kuwa atakuwa na majukumu ya kumsaidia Rais kuongoza shirika hilo katika kutekeleza majukumu yenye tija kwa wanachama wake ikiwemo Tanzania. Akizungumzia ushindi wake mbele ya wapiga kura wa mkutano wa 18 wa WMO na wajumbe waalikwa, Dk Kijazi alitoa shukrani zake kwa wote waliomuamini na kumuunga mkono hadi kufika kupata nafasi hiyo na kuahidi kuitumia nafasi hiyo kwa weledi wa hali ya juu ili kufikia malengo ya shirika hilo.“Napenda kuchukua nafasi hii kuwashukuru wote waliokuwa pamoja na mimi kwa kuniunga mkono na kunichagua kwa kura zote, naahidi kuitumikia nafasi hii kwa weledi mkubwa na kuhakikisha WMO inafikia malengo yake,” alisema Dk Kijazi.Akizungumzia ushindi huo, Naibu Waziri wa Uchukuzi na Mawasiliano Dk Atashasta Nditiye alisema ni heshima kubwa sana kwa nchi, Wizara inampongeza sana Dk Kijazi na kuamini kuwa ataiwakilisha nchi vizuriAidha alimshukuru Rais wa Tanzania kwa ushirikiano aliouonesha kwa kukubali Tanzania kuwakilishwa na Dk Kijazi kwani jitihada zake katika kuboresha sekta ya hali ya hewa kumeendelea kuiletea sifa nchi kwa ujumla Kaimu Balozi, Ubalozi wa Kuduma Umoja wa Mataifa, Geneva Robert Kahendaguza alisema kuwa ushindi wa Dk Kijazi ni kielelezo cha umadhubuti wa kidiplomasia wa Tanzania na sifa zake binafsi ikiwemo uzoefu wa muda mrefu na elimu ya ngazi ya juu katika nyanja ya sayansi ya hali ya hewa.Uchaguzi wa viongozi wa WMO hufanyika kila baada ya miaka minne kwa kuchagua viongozi mbalimbali wakiwemo Katibu Mkuu, Rais, Makamu wa Rais wa kwanza, wa pili na wa tatu, ambapo kwa mwaka huu umefanyika katika mkutano wa 18 wa shirika hilo baada ya muda wa viongozi hao kuisha.Katika uchaguzi huo, alichaguliwa Profesa Petteri Taalas kutoka Finland (Katibu Mkuu), Profesa Dk Gerhard Adrian kutoka Ujerumani (Rais), Profesa Celeste Saulo kutoka Argentina (Makamu wa kwanza wa Rais), Dk Albert Martis kutoka Curacao (Makamu wa Pili wa Rais) na Makamu wa Tatu wa Rrais, Dk Agness Kijazi kutoka Tanzania.	1
113	 WAKONGWE wa soka visiwani Zanzibar timu ya Mlandege mwishoni mwa wiki iliyopita ilitoa dozi kwa kuifunga Selem View mabao 7-2, katika mchezo wa Ligi Kuu Zanzibar uliochezwa kwenye uwanja wa Amani mjini hapa.Katika mchezo huo licha ya kuwa na mabao mengi lakini mwamuzi alitoa kadi mbili za njano ambazo moja ilikwenda kwa mchezaji wa Mlandege, Said Khamis na Barik Mohammed wa Selem View.Ushindi huo wa Mlandege unawafikisha katika nafasi ya tatu kwenye msimamo wa ligi hiyo wakiwa na pointi 22 huku KVZ ikiongoza kwa kuwa na pointi 30.Selem View ambayo itajilaumu kutokana na kukosa mabao mengi ya wazi ndio waliotangulia kupata bao dakika ya 16 kupitia kwa mchezaji wake Barik Mohammed.Kuingia kwa bao hilo kuliwachanganya Mlandege na kulazimisha mashambulizi ya mara kwa mara langoni kwa Selem View na kusawazisha dakika ya 36 kupitia kwa Sanani Humud.Timu hizo ziliendelea kushambuliana na Selem View ikajipatia bao la pili dakika ya 44 lililofungwa na Khatibu Kaimu na kwenda mapumziko wakiwa wanaongoza bao 2-1.Kipindi cha pili kilianza na kuendelea kushambuliana kwa zamu na Mlandege kufika dakika ya 55 Grayson Gerard akaisawazishia bao la pili na dakika tatu baadae Abdulhamid Juma alifunga bao la tatu.Mlandege iliendelea kuongeza mabao ambapo katika dakika ya 78 na 94 ikajipatia bao la nne na la tano kupitia kwa Mohammed Abdallah.Mabao mengine yalifungwa na Said Khamis dakika ya 88 na 91 na kuhitimisha mchezo huo wakiwa na karamu ya mabao hayo 7-2. Katika mechi nyingine iliyochezwa juzi uwanjani hapo, Polisi iliifunga Chipkizi mabao 3-0.Polisi ambao wamefikisha pointi 12 katika msimamo wa ligi hiyo mabao yake yalifungwa na Suleiman Nuhu dakika ya pili, Isaya Patue dakika ya sita na Said Bakar dakika ya 51.Kufuatia ushindi huo, Polisi wanakuwa nafasi ya 13 katika msimamo na kuzishusha Mwenge na Kizimbani.Kisiwani Pemba timu ya Mwenge ilifungwa na KVZ bao 1-0 katika mchezo uliochezwa Finya na Mbuyuni iliyocheza na Mafunzo Gombani ikafungwa mabao 3-1.Kwa mujibu wa msimamo wa ligi hiyo KVZ inaongoza ikiwa na pointi 30, Mafunzo inashika nafasi ya pili kwa pointi 23, Mlandege inashika nafasi ya tatu ikiwa na pointi 22, KMKM ya tatu kwa pointi 20 na Malindi ipo ya nne pointi 18.Nafasi ya tano kwa mujibu wa msimamo huo inashikiliwa na Chuoni yenye pointi 15, Chipkizi iko nafasi ya sita ikiwa na pointi 14 na Opec iko mkiani ikiwa na pointi nane.	2
114	 TIMU ya taifa ya Nigeria, Super Eagles, imerejea katika fainali za Mataifa ya Afrika baada ya kutoshiriki kwa vipindi viwili vilivyopita tangu ilipotwaa taji hilo mwaka 2013 nchini Afrika Kusini.Sasa Super Eagles inasaka kutwaa taji hilo kwa mara ya nne. Nigeria ambayo ilimaliza kileleni katika hatua ya makundi ya kufuzu baada ya kushinda mechi nne, sare na kufungwa moja katika mechi sita imepangwa katika Kundi B pamoja na Guinea na Madagasca inayoshiriki kwa mara ya kwanza pamoja na Burundi.Kocha Mkuu wa timu hiyo, Gernot Rohr anaamini kuwa katika mashindano ya mwaka huu hakuna kundi jepesi wakati alipozungumza na Cafonline. com kuhusu matarajio yake na mipango kwa ajili ya mashindano hayo yatakayoanza Juni 21 hadi Julai 19. Alipoulizwa kuhusu kundi lao, Rohr alisema anashukuru wamepangwa katika kundi zuri licha ya kutokuwa na nafasi ya kuchagua uwe katika zuri au baya.Nigeria baada ya kukosa mashindano mawili baada ya kutwaa taji hilo mwaka 2013, sasa wamerejea kwa kishindo, huku ikiwa na baadhi ya wachezaji wazoefu waliocheza Kombe la Dunia 2018 nchini Russia. Nafikiri timu nyingi Afcon zin- afikiria kutwaa taji.Tuna uzoefu kutoka katika fainali za Kombe la Dunia, lakini tulikuwa na vijana katika Kombe la Dunia, na tunafikiri bado tuna wachezaji katika Afcon. Hatuna wazoefu kama tulivyokuwa nao huko nyuma, ambako Nigeria walikuwa na wachezaji kama Austin ‘Jay-Jay Okocha, Nwankwo Kanu, au Daniel Amokachi, lakini tunatakiwa kucheza na wale tuliokuwa nao.	1
115	NA ADAM MKWEPU, DAR ES SALAAM TIMU ya Yanga leo inatarajia kuvaana na Azam katika mchezo wa Kombe la Mapinduzi visiwani Zanzibar, unaotarajiwa kuwa na upinzani mkali na wakuvutia utakaochezwa Uwanja wa Amaan. Mchezo huo unavuta hisia za wadau wengi kutokana na timu hizo kupishana pointi chache katika msimamo wa ligi Kuu Tanzania Bara, Azam ikiwa na pointi 35 kileleni ikifuatiwa na Yanga yenye pointi 33 katika nafasi ya pili. Azam ambayo ipo kundi B pamoja na timu ya Mafunzo na Mtibwa Sugar, inakutana na Yanga iliyopo katika kundi hilo siku moja baada ya kutoka sare ya 1-1 dhidi ya Mtibwa, huku Yanga ikiitandika Mafunzo bao 3-0 katika mchezo wa ufunguzi. Kabla ya mchezo wa leo, timu hizo zilishakutana Oktoba 17 mwaka jana katika mchezo wa ligi ambao ulimalizika kwa sare ya bao 1-1. Hata hivyo, tangu Agosti mwaka 2008 Azam ilipoanza kucheza Ligi Kuu hadi Oktoba 17 mwaka jana, timu hiyo  imekutana na Yanga mara 19, imetoka sare mara sita na kufanikiwa kupata ushindi katika michezo saba na kufungwa mara nne. Julai 29 mwaka jana katika mchezo wa robo fainali ya michuano ya Klabu Bingwa Afrika Mashariki na Kati, Kombe la Kagame, Azam ilitoka  sare na Yanga katika muda wa dakika 90 na baadaye kulazimika kupiga penalti na mchezo kumalizika kwa Azam FC kushinda kwa jumla ya penalti 5-3. Mbali na michezo hiyo pia wababe hao walikutana katika mchezo wa Ngao ya Hisani uliochezwa Agosti 22 mwaka jana, mchezo ambao ulimalizika kwa matokeo kuwa sare na kulazimika kupiga  mikwaju ya penalti na Yanga kuibuka na ushindi wa penalti 8-7. Akizungumza juu ya mchezo huo kocha mkuu wa timu ya Yanga, Hans van der Pluijm, alisema kwamba utakuwa mchezo mgumu kuwahi kushuhudiwa na mashabiki wa soka nchini. “Ni mchezo mwingine mgumu kushuhudiwa na mashabiki wa soka nchini kutokana na historia ya klabu hizo mbili, hiyo inatokana na ubora na uimara wa timu hizi,” alisema Pluijm. Pluijm alisema kikosi chake kipo tayari kuwakabili wapinzani wao, akieleza kwamba wana matumaini baada ya dakika 90 ushindi utakuwa wao. Naye kocha mkuu wa Azam FC, Stewart Hall, alisema anatarajia kukaa na wachezaji kujadili kwa kina mchezo wa juzi dhidi ya Mtibwa Sugar kujua makosa na kuyasahihisha kabla ya kuvaana na Yanga. Hall alisema kila mchezaji alisikitishwa na kiwango walichokionyesha kwenye mchezo uliopita dhidi ya Mtibwa Sugar na kuahidi kujisahihisha katika mchezo dhidi ya Yanga. “Kila mchezaji amesikitishwa na kiwango, wanajua kuwa hawakucheza vizuri na walifanya makosa, lakini kila mmoja amejipanga kuonyesha mchezo mzuri kesho (leo) dhidi ya Yanga ili kupata ushindi,” alisema.	2
116	 “Timu itakuwa ugenini kucheza mechi tano, kati ya hizo nne ni za Ligi Kuu Tanzania Bara na mmoja wa kombe la Shirikisho dhidi ya Panone FC ya mkoani Kilimanjaro,” alisema Idd.Azam FC ilianza kucheza mchezo wa kwanza ugenini dhidi ya Coastal Union ya Tanga jana katika Uwanja wa Mkwakwani Tanga kisha itakwenda Mbeya kucheza na Mbeya City, Februari 20 na itasalia hapo kucheza na Prisons Februari 24.Baada ya kumaliza kibarua chake hicho, itaelekea moja kwa moja Moshi, Kilimanjaro kumenyana na Panone katika mchezo wa raundi ya 16 bora ya michuano ya Kombe la Shirikisho utakaofanyika Uwanja wa Ushirika Februari 28, 2016.Baada ya kurejea Dar es Salaam itapumzika kwa siku sita na Machi 5, itashuka kwenye Uwanja wa Taifa jijini Dar es Salaam kuvaana na wenyeji wao, Yanga mchezo ambao ni kiporo.	2
117	AVELINE KITOMARY-DAR ES SALAAM  DAKTARI Bingwa wa Upasuaji Magonjwa ya Koo, Masikio na Pua wa Hospitali ya Taifa ya Muhimbili –Mloganzila, Godlove Mfuko, amesema kukoroma ni tatizo ambalo linaweza kusababisha magonjwa ya moyo, huku athari nyingi zaidi zikiwa kwa watoto. Alisema tatizo hilo la kukoroma linatibika na kwamba utafiti wa kidunia unaonyesha asilimia 4 ya wanaume wana tatizo hilo huku wanawake wakiwa ni asilimia 2. Pamoja na ukubwa wa tatizo hilo, Dk. Mfuko alisema hata katika Hospitali ya Mloganzila ni asilimia 6 ya watu hufika kupata matibabu kwa mwaka. Akizungumza na MTANZANIA katika mahojiano maalumu, alisema madhara mengine ya tatizo hilo hasa kwa watoto ni kufanya vibaya darasani, kukojoa kitandani na utundu uliopitiliza. “Kukoroma ni dalili ya ugonjwa, hii inatokana na tatizo la mfumo wa upumuaji, mtu anapokuwa na tatizo la kukoroma kwa muda mrefu husababisha ubongo kukosa oksijeni, hali hiyo huathiri ubongo na madhara yanaenda hadi kwenye moyo. “Tatizo hili husababisha moyo kufeli kufanya kazi zake kwani na wenyewe unahusika na mfumo huo wa oksijeni,” alisema Dk. Mfuko.  Alisema kukoroma pia kunafanya watoto washindwe kuwa vizuri darasani kwa sababu wanakuwa hawajapata usingizi vizuri. Dk. Mfuko alisema kutokana na tatizo hilo la kukoroma, katika Hospitali ya Mloganzila wanafanya upasuaji kwa watoto 30 hadi 40 kwa mwezi na wengine wanatibiwa kwa dawa.  “Licha ya tatizo hilo kuonekana katika jamii, bado watu wengi hawaji hospitali kutokana na kuchukulia tatizo hilo kuwa la kawaida au kwa wengine kutokuwa na elimu kuhusu tatizo hilo,” alisema. Dk. Mfuko alisema sababu ya tatizo la kukoroma ni maumbile ya shingo, unene uliopitiliza, magonjwa ya mfumo wa hewa hasa kwenye mapafu. “Sababu zingine ni shinikizo la damu, asilimia 50 ya watu hawa hukoroma, kuna matumizi ya vilevi kama pombe, sigara na dawa za kulevya. Pia utafiti unaonyesha watu wenye shingo nene wako hatarini kukoroma zaidi,” alieleza. Kwa mujibu wa Dk. Mfuko, dalili za tatizo hilo ni kulala hovyo mchana hali ambayo wakati mwingine husababisha ajali za barabarani kwa sababu ya madereva kusinzia na kichwa kuuma, hasa nyakati za asubuhi. “Mtu kama huyu anaweza kupata tatizo la kisaikolojia na kuathiri kumbukumbu, pia dalili nyingine za tatizo hili ni kushtuka mara kwa mara wakati umelala usiku, kupaliwa wakati wa kulala, kukojoa mara kwa mara na tatizo la mafindofindo. “Na utafiti unaonyesha asilimia 80 ya watoto wanaotibiwa mafindofindo wanaacha kukojoa kitandani,” alisema.	3
118	NA BEATRICE KAIZA, MSANII wa hip hop nchini, Rashid Makwiro ‘Chidi Benz’ ameshukuru mashabiki zake kwa kupokea wimbo wake mpya wa ‘Chuma’ aliomshirikisha Raymond wa WCB, huku akidai wimbo huo alikuwa aimbe na Diamond Platnumz. Chidi Benz alisema alitaka kuimba na Diamond lakini ilishindikana baada ya uongozi wa WCB kukwepa ugumu utakaotokea kwenye kazi zinazofuata. “Kulikuwa na ugumu, wakiamini itakuwa ngumu kufanya kazi na wasanii wa chini kama ningefanya kolabo na Diamond, lakini nawaahidi mashabiki wangu wasubiri mambo mazuri kutoka kwangu,’’ alieleza Chidi Benz, huku akiwashukuru kwa kumpokea upya katika muziki.	4
119	 Watu hao wameshinda Sh milioni moja na milioni tatu katika droo ya nane iliyofanyika ofisi za makao makuu ya Airtel jijini Dar es Salaam jana. Ofisa Uhusiano na Matukio wa kampuni hiyo, Dangio Kaniki, alisema kuwa bado kuna zawadi nyingi kushindaniwa kati ya sasa mpaka Novemba atakapopatikana mshindi wa mwisho wa droo hii, atakayeondoka na kitita cha Sh milioni 50.Hadi sasa, promosheni ya “Jiongeze na Mshiko” ya Airtel imewafanya Watanzania 16 mamilionea. Mamilionea zaidi wanategemewa kutokea katika promosheni hii iliyoanzishwa wiki saba zilizopita.Vile vile Airtel imewazawadia fedha taslimu washidi wa droo ya saba, ambao ni, Geri William kutoka Dar es Salaam na Lui Saulo Karunda, mkazi wa Kigoma. Wateja wanaweza kujiunga na promosheni hii bure kwa kutuma ujumbe wenye neno “BURE” kwenda namba 15470, na kisha kuanza kupokea maswali kwenye pointi.Mteja atakapomaliza kujibu maswali ya bure atapata ujumbe utakaomuuliza kama angependa kujiunga na ngazi ya premier, ili kuwezeshwa kufunguliwa maswali zaidi na kujikusanyia pointi nyingi kwa zawadi zenye thamani kubwa.	5
120	 UKOMA ni ugonjwa unaosababishwa na vimelea aina ya bakteria wa jamii ya “Mycobacterium”. Maambukizo ya wadudu hao hufanyika kwa njia ya hewa kwa mgonjwa kwenda kwa mtu mwingine.Ukoma ni jamii moja na ugonjwa wa Kifua Kikuu ambao pia huenezwa kwa njia ya hewa. Vimelea vya ukoma hushambulia mishipa ya neva na ngozi, wakati vile vya kifua kikuu huzaliana katika mapafu na kuenea katika viungo vingine. Ukubwa wa madhara ya ukoma na kifua kikuu hutegemea kiwango cha kinga za mwili alizo nazo mwathirika.Ukoma, katika miaka ya nyuma ulikuwa ni ugonjwa uliotikisa na kuwa tishio kubwa kwa jamii. Kwa sasa, ugonjwa huo umepungua kwa kiwango kikubwa nchini kutokana na juhudi mbalimbali zilizofanywa na Serikali kwa kushirikiana na wadau wa ndani na mashirika ya kimataifa ikiwa ni pamoka na kutoa elimu kwa jamii ya namna ya kujikinga na ugonjwa huo pamoja na tiba.Kupungua kwa ugonjwa wa ukoma nchini kumewafanya Watanzania wengi wadhani kwamba ugonjwa huu haupo tena, lakini kama yalivyo magonjwa mengine, ukoma haujapotea kabisa. Mratibu wa Taifa wa Ugonjwa wa Ukoma kutoka Wizara ya Afya, Maendeleo ya Jamii, Jinsia, Wazee na Watoto, Dk Deus Kamara, anasema: “Zipo halmashauri za wilaya 20 kutoka mikoa nane nchini hazijafikia kiwango cha kutokomeza ugonjwa wa ukoma.” Dk Kamara anataja vigezo vya kutokomeza ugonjwa wa ukoma vilivyowekwa na Shirika la Afya Duniani (WHO) kuwa ni uwepo wa mgonjwa mmoja eneo la utawala kati ya watu 10,000, na kwamba halmashauri hizo zipo juu ya kiwango hicho.Dk Kamara anasema hayo katika taarifa yake kwa Katibu Tawala wa mkoa wa Morogoro, Clifford Tandari, kabla ya kufungua semina ya uhamasishaji wa uongozi wa mkoa wa Morogoro na Wilaya ya Mvomero kuhusu ukoma. Semina hiyo imekuja siku chache kabla ya kufanyika kwa maadhimisho ya Siku ya Ukoma Duniani yanayofanyika kitaifa Jumapili ijayo (Januari 27), katika Kitongoji cha Chazi, kijiji cha Kigugu, Wilayani Mvomero, Morogoro.Hatua hiyo inakwenda sambamba na maadhimisho ya miaka 60 ya Ushirikiano kati ya Serikali ya Tanzania na Shirika la Ujerumani linalojishughulisha na ukoma pamoja na kifua kiuu (German Leprosy and Tuberculosis Relief-GLRA). Kaulimbiu ya maadhimisho ya siku ya ukoma mwaka huu 2019 ni “Tutokomeze ubaguzi, Unyanyapaa na Chuki dhidi ya Waathirika wa Ukoma.”Mratibu huyo wa Taifa wa ugonjwa wa ukoma ametaja maeneo ambayo bado yana changamoto ya ugonjwa wa ukoma kuwa ni halmashauri 20 zilizo katika mikoa minane ya Lindi, Mtwara, Kigoma, Rukwa, Ruvuma, Tanga, Geita na Morogoro. “Maadhimisho haya yanalenga kuikumbusha jamii na kuielimisha juu ya ugonjwa wa ukoma tangu kuanzishwa kwa Siku ya Ukoma Duniani mwaka 1954,” anasema Dk Kamara. Anasema katika Mkoa wa Morogoro, wagonjwa wa Ukoma kuanzia mwaka 2014 walikuwa ni 269 na miaka mingine na idadi yao katika mabano ilikuwa kama ifuatavyo: Mwaka 2015 (257), 2016 (320), 2017 (270) na mwaka 2018 wagonjwa 181.Dk Kamara anasema ugonjwa huu umeendelea kuwepo nchini ingawa si kwa kiwango kikibwa na kwamba wizara inaendelea na mpango wake wa kitaifa wa kutokomeza kifua kikuu na ukoma. Anasema mikoa inapaswa kutengeneza mkakati wa kuwasaka, kuwafikia, kuwaibua na kuwaweka katika matibabu stahili wale wote wenye ukoma au dalili zake.Anasema hatua hiyo ni pamoja na kuzifikia kaya zote zenye wagonjwa wa ukoma kwa kufanyiwa uchunguzi ili wale ambao hawajaugua wapatiwe tiba kinga ili kutokomeza ukoma katika halmashauri zote ifikapo mwaka 2020. Naye Mwakilishii Mkazi wa Shirika la GLRA, Buchard Rwamtoga, anaema shirika hilo mwaka huu linatimiza miaka 60 ya kuwepo hapa nchini katika kushirikiana na Serikali ya Tanzania kutokomeza ugonjwa wa ukoma. Anasema GLRA ni Shirika lisilo la kiserikali la Kimataifa (NGO) lenye Makao yake Makuu katika jiji la Wurbzurg, Ujerumani na kwamba lilianzishwa mwaka 1957 nchini Ethiopia.Anasema shirika hulo lilianza kazi ya huduma kwa wagonjwa wa Ukoma nchini Tanzania mwaka 1959. Mradi wao wa Kwanza anasema ilikuwa ni kusaidia kituo cha wagonjwa wa Ukoma cha Peramiho – Songea, mkoani Ruvuma kinachoendeshwa na watawa wa Mtakatifu Benedict. Katika kutimiza miaka 60 ya uwepo wake nchini, Rwamtoga anasema GLRA limefanikisha kujengea makazi bora kwa familia 120 miongoni mwa familia 739 za watu waliougua ukoma hapa nchini.“Dhamira yetu ni kuhakikisha kwamba kupitia michango ya wadau mbalimbali, shirika linaweza kusaidia mashirika na taasisi nyingine hasa katika mpango wa taifa wa kudhitibi ugonjwa wa kifua kikuu na ukoma katika kupunguza madhara yatokanayo na magonjwa haya,” anasema Rwamtoga. Anataja mafanikio waliyoyapata kwa miaka 60 kuwa ni pamoja na kutoa viatu maalumu kwa walioathirika na ukoma jozi 94,500 kwa watu 47,250, miguu bandia, magongo na baiskeli kwa watu 2,655.Halikadhalika anasema shirika katika kipindi hicho limenunua magari 270 kwa ajili ya Tanzania bara na Zanzibar. Rwamtoga anataja mafanikio mengine kuwa ni pamoja na kusaidia masuala ya elimu kwa wanafunzi 3,765 pamoja na kuwezesha vikundi vya kusaidiana vipatavyo 50, vyenye wanachama 677 kwa familia za watu wenaoishi na ugonjwa wa ukoma.Naye Mshauri wa Watu wenye Ulemavu na uwezeshwaji wa shirika hilo, Grace Mwasuka, anasema miongoni wa kazi za GLRA ni kuwajengea uwezo wadau wao kwa kutoa mafunzo ya uongozi na usimamizi wa miradi kwa waratibu wa miradi, wajumbe wa kamati za miradi na maofisa ustawi wa jamii katika wilaya husika. “Tunatoa mafunzo ya ujasiriamali, mikopo midogo na tathimini na ufuatiliaji kwa vikundi vya kusaidiana. Pia GLRA imetoa mafunzo na vifaa vya kuendeshea ofisi kwa Chama cha Ukoma Tanzania na Shirikisho la Watu Wenye Ulemavu,” anasema Mwasuka. Anasema wamekuwa wakitoa mitaji midogo kwa vikundi vidogo vya kusaidiana na mikopo ya vifaa kwa vijana waliomaliza mafunzo ya ufundi.Anasema wametoa pia vifaa vya kutendea kazi zikiwemo pikipiki, baiskeli na simu za mkononi kwa waratibu wa miradi, na kushiriki katika kutengeneza miongozo, sheria na mipango ya serikali. Anasema shughuli nyingine ambazo wamekuwa wakizifanya ni pamoja na kutengeneza na kuchapisha vijarida, vipeperushi na mabango yanayotoa elimu juu ya ukoma, ulemavu kwa ujumla na haki za watu wenye ulemu.Katibu Tawala wa Mkoa wa Morogoro, Clifford Tandari anawataka wananchi wa mkoa huo na halmashauri zake kutowaficha wagonjwa wenye ukoma majumbani ili ugonjwa huo uweze kutokomezwa ifikapo mwaka 2020. “Serikali inawajali sana wananchi wake hivyo wananchi hampaswi kuwaficha wagonjwa majumbani kwani dawa na vipimo zinatolewa bila malipo kwenye vituo vyote vya kutolea huduma za afya nchini,” anasema Tandari Anasema mkoa utaendelea kufanya kila liwezekanalo ili kutokomeza ugonjwa wa ukoma kwani wajibu wao ni kuwasaidia watu wenye maradhi hayo kupona ili warudi kwenye kazi zao za kila siku.	1
121	Na FARAJA MASINDE-DAR ES SALAAM MZEE Athuman Mchambua (76) ambaye ametoa tangazo la kutafuta mke wa kuoa, amesema anaamini atafanikiwa lengo lake kabla mwaka huu kumalizika. Alisema hadi sasa ameshapokea simu za wanawake wa mikoa karibu yote ya Tanzania bara isipokuwa Pwani. Akizungumza na MTANZANIA kwa simu jana, Mzee Mchambua alisema kuwa hatatumia tena njia ya kuweka madalali nchi nzima kama alivyoahidi awali, badala yake kuna mkakati mpya ambao anafikiria kuutumia utakaomrahisishia kukamilisha ndoto yake. “Tangazo tayari limesitishwa tangu Desemba 10, hivyo nimekuwa tu nikiendelea kupokea simu za hapa na pale, japo nazo naona kwa siku mbili hizi kiwango kimeshuka kwani leo (jana) nimepokea simu tatu pekee ikilinganishwa na siku nyingine ambazo nilikuwa nikipokea si chini ya simu sita. “Kwa sasa nafikiria kutafuta ubunifu mwingine ambao utanirahisishia kumpata mke kabla ya mwaka huu kuisha. Utaratibu huo nitauweka wazi kwenu muda si mrefu ili kila mmoja autambue,” alisema Mzee Mchambua. Mzee huyo amejipatia umaarufu ndani na nje ya nchi baada ya kuweka tangazo lenye sifa za mke anayemuhitaji mwezi mmoja uliopita kabla ya kuamua kulisitisha baada ya muda wake kumalizika. Sifa kuu ambazo mzee huyo angependa mke anayemsaka awe nazo, ni pamoja na kuwa na usafi wa hali ya juu, mwenye kushika dini ya Kiislamu, uvumilivu wa ndoa, uwezo wa kilimo, upendo kwa mume, watoto na wajukuu. Mzee Mchambua ana familia ya mke mmoja ambaye anaishi shamba, watoto 15 na wajukuu kadhaa. Wiki iliyopita, mzee huyo alitoa masharti mapya kwa mwanamke ambaye atabahatika kuolewa naye. Alisema ataishi naye kwa miaka mitatu akiwa kwenye kipindi cha uangalizi, na kama atashindwa kutimiza vema masharti hayo, atampa talaka. Habari za mzee huyo zimezua gumzo katika mitandao na vyombo mbalimbali vya habari vya nje na ndani kutokana na staili ya aina yake anayoitumia kupata mke amtakaye.	1
122	Upendo Mosha- Same MAMA mzazi wa Mtanzania Rashid Mberesero, aliyehukumiwa kifungo cha maisha jela nchini Kenya, baada ya kukutwa na hatia ya kufanya shambulio la kigaidi eneo la Garissa  na  kusababisha vifo vya wanafunzi 148, amevunja ukimya. Mberesero ambaye alihukumiwa kifungo cha maisha huku wenzake Hassan Edin na Mohamned Ali Abikar kila mmoja akihukumiwa miaka 41 gerezani, walipatikana na hatia ya kupanga shambulio hilo chini ya ushirikiano wa kundi la Al-Shabaab. Akizungumza na MTANZANIA, Fatma Ally ambaye ni mama mzazi wa Mberesero, alisema kutokana na hukumu iliyotolewa anamwachia Mungu. Hata hivyo, aliomba msaada wa mashirika mbalimbali na taasisi zinazojihusisha na masuala ya kisheria kumsaidia mwanawe kupunguziwa adhabu. “Tangu hukumu ya mwanangu kutolewa, hali yangu ya kiafya si nzuri, zaidi sana namwachia Mungu maana yeye ndiye hakimu wa kweli, lakini pia naomba kama kuna uwezekano wa kujitokeza taasisi au watu wanaojua masuala ya sheria, wamsaidie walau apunguziwe adhabu,” alisema. Aidha alisema tangu kesi hiyo ianze kusikilizwa kwa kipindi cha miaka minne, hakubahatika hata mara moja kuhudhuria mahakamani kutokana na hali ngumu ya maisha inayomkabili jambo ambalo lilimfanya kutojua kitu kinachoendelea. “Tangu kesi hii ianze ni miaka minne sasa na sijwahi kufika mahakamani kusikiliza, hata siku ya hukumu sikuweza kwenda kwa sababu sina uwezo wa kupata nauli ya kutoka huku kijijini hadi huko Kenya,” alisema. Mberesero aligundulika eneo la tukio akiwa si mwanafunzi wala mfanyakazi wa chuo hicho. Kulingana taarifa zilizoripotiwa, Mberesero aliyesoma Shule ya Bihawana mjini Dodoma, alidaiwa kutoroka shule baada ya kukatazwa kuvaa kofia. Kulingana na mwalimu mkuu wa shule hiyo wakati huo, Mberesero alijiunga mwaka 2015 baada ya kutoka Shule ya Bahi Kagwe. Cha kushangaza ni kwamba licha ya kutoweka shule, hakuna aliyefuatilia alikokwenda. Kwa takriban miezi minne wazazi wa kijana huyo walidhani mtoto wao yupo shule suala ambalo halikuwa la kweli. Hata hivyo, wazazi walishangaa kugundua mtoto wao alikuwa miongoni mwa waliopanga na kutekeleza shambulio la Garissa. Kwa takriban miezi minne, wazazi wa kijana huyo walidhani kwamba mtoto wao yupo shule suala ambalo halikuwa la kweli.	1
123	 Dar es Salaam unakua mji wa tatu kwa shirika hilo, kufanya safari zake kutoka mji wa Mahe na kurudi.Pia, shirika hilo linafanya safari zake katika miji ya Port Louis, Mauritius na Johannesburg, Afrika Kusini. Mkurugenzi Mkuu wa Air Seychelles, Manoj Papa alisema,“Tunaendelea kuimarisha shirika kwa kuwa na mtandao mkubwa wa safari kimataifa, kuanza safari Dar es Salaam kutasaidia usafiri wa Shelisheli na zaidi ni kukuza sekta ya utalii na biashara.”Alisema ndege hiyo A320 yenye uwezo wa kubeba mizigo ya tani 7.2, inatarajia kutoa huduma ya kubeba mizigo mchanganyiko Jumanne na Jumapili.Alisema Dar es Salaam itakuwa njia nzuri katika sekta ya utalii, hasa kutokana na Tanzania kuwa na vivutio vya utalii vya kipekee kama vile Mlima Kilimanjaro na mbuga za Ngorogoro, Serengeti na Selous Game Reserve.	5
124	NEW YORK, MAREKANI KAKA wa Kim Kardashian, Rob Kardashian na mpenzi wake Blac Chyna, wameweka wazi kuwa wanatarajia kupata mtoto wa kike Oktoba, mwaka huu. Awali wawili hao walisema ujauzito wa Blac ni wa mtoto wa kiume, lakini kumbe alikuwa hajafanya vipimo, ila wiki hii wamefanya vipimo hivyo na kugundua kuwa watapata mtoto wa kike. Kupitia akaunti ya Twitter, Blac ameonesha kuwa na furaha kubwa baada ya kupokea taarifa hizo za mtoto wa kike. “Familia yangu inatarajia kukua ifikapo mwezi Oktoba, natarajia kupata mrembo tofauti na awali ambapo habari zilienea kuwa nitapata mtoto wa kiume,” aliandika Blac. Hata hivyo inadaiwa kuwa Rob anaonesha kukosa furaha baada ya kuambiwa kuwa ni mtoto wa kike, inaonesha kuwa Rob alijiandaa zaidi kupata mtoto wa kiume.	4
125	NA GEORGE KAYALA MREMBO kutoka Chanika, Priscilla Samweli (22) aliyenyakua taji la Miss Albino 2015 Kanda ya Dar es Salaam, juzi amekuwa mshiriki wa kwanza kusubiri washindi wengine watakaoshindanishwa katika kinyang’anyiro cha kumsaka Miss Albino Tanzania. Mratibu wa shindano hilo, Alexander Matowo, alisema shindano hilo linalofanyika kikanda, awamu ya kwanza imeanza kanda ya Dar es Salaam na Priscilla ameibuka mshindi, hivyo atapambanishwa na warembo wengine watakaopatikana katika kanda nyingine zitakazotajwa siku zijazo ili kumpata Miss Albino Tanzania. Shindano hilo lilifanyika kwenye ukumbi wa Msasani Club, ambapo Priscilla aliibuka na Sh 300,000, huku mshindi wa pili, Lilian Msime akiondoka na kitita cha Sh 200,000 na mshindi wa tatu, Ratifa Abdul akishika nafasi ya tatu na kupata Sh 100,000. “Wasichana wenye ulemavu wa ngozi tumekuwa tukibaguliwa katika harakati mbalimbali, lakini tunashukuru shirika hili limetukutanisha nami nimeibuka mshindi, hivyo naomba wasichana wengine katika kanda nyingine wajitokeze kwa wingi ili kushiriki shindano hili na hatimaye tumpate Miss Albino Tanzania,’’ alisema Pricilla. Shindano hilo liliandaliwa na shirika lisilo la kiserikali la Save Vulnerable Foundation (SVF).	4
126	 SERIKALI itaendelea kuchukua hatua za kinidhamu na kisheria kwa watumishi wa umma watakaofanya ubadhirifu katika miradi ambayo serikali imeweka fedha nyingi kwa maendeleo.Naibu Waziri wa Elimu, Sayansi na Teknolojia, William ole Nasha ameyasema hayo alipozungumza na watendaji wa serikali ya mkoa wa Morogoro baada ya kupokea taarifa ya maendeleo ya elimu kutoka Ofisa Elimu mkoa, Mwalimu Joyce Baravuga.Amesema sekta ya elimu imepewa kipaumbele kikubwa na serikali ya awamu ya tano kwa kutengewa fedha nyingi.Ukiacha miundombinu, wizara yake pekee inapokea Sh trilioni 1.4 katika bajeti ya mwaka na kwenye fedha za maendeleo upatikanaji wake ni asilimia 100.“Tanzania inasifiwa Afrika kuwa kati ya nchi ya kwanza kuongeza bajeti ya elimu hadi asilimia 21.2 ya bajeti ya taifa,” amesema Waziri Nasha.Naibu Waziri huyo alisema kipaumbele kikubwa cha serikali ya awamu ya tano ni sekta ya elimu hivyo ni wajibu wa viongozi wenye dhamana kusimamia na kufuatilia miradi yake ya maendeleo ngazi ya mikoa na wilaya kwa kutoka ofisini na kwenda kufuatilia utekelezaji wake pasipo kusubiri viongozi wa ngazi za juu.Alisema kuanzia mwaka 2016, serikali inatekeleza mpango wa elimu bure kwa wanafunzi wa shule za msingi na sekondari na imekuwa ikitumia kila mwezi, Sh bilioni 20.8.Ameipongeza Mamlaka ya Mafunzo ya Ufundi Stadi ( VETA) Kanda ya Mashariki na Chuo cha Veta Kihonda kwa kutumia vyema fedha za ujenzi wa karakana mbili ya fani ya useremala na ya umeme wa magari chuoni zilizogharimu Sh bilioni 1.8 zilizotolewa na serikali.Akitoa taarifa kwa Naibu Waziri huyo, Ofisa Elimu wa mkoa wa Morogoro, Baravuga alisema wana uhaba wa walimu 4,248 wa shule za msingi na 796 wa sekondari, vyumba vya madarasa, nyumba za walimu, matundu ya vyoo, madawati, ofisi za walimu na maabara.	1
127	 Taarifa kutoka Yanga zinasema kocha huyo aliondoka jana Dar es Salaam kwenda Morogoro, ambako timu hiyo imeweka kambi kujiandaa na mchezo ujao wa Ligi Kuu ya Tanzania Bara dhidi ya Simba.Zahera alikuwa kwenye benchi la ufundi la timu ya taifa ya Congo, The Leopard na amewahi kufundisha soka nchini Ufaransa.Ujio wa Zahera unathibitisha kuwa Yanga imeachana rasmi na Mzambia George Lwandamina aliyerejea kwao wiki mbili zilizopita kukamilisha mipango ya kujiunga tena na klabu yake ya zamani, Zesco United baada ya kuitumikia Yanga tangu Novemba mwaka 2016.Zahera anakuja Yanga akitokea timu ya taifa ya Jamhuri ya Kidemokrasia ya Kongo (DRC), ambako alikuwa msaidizi wa Florent Ibenge tangu Septemba 30, mwaka jana pia amewahi kuzifundisha DC Motema Pembe ya DRC tangu Machi 1, mwaka 2015 hadi Machi 10, 2016.Pia aliwahi kuwa kocha msaidizi wa AFC Tubize ya Ubelgiji kati ya Oktoba 7 na Oktoba 23, mwaka 2014, ambayo alijiunga nayo baada ya kuachana na timu ya taifa ya DRC kati ya Agosti 14 na 28, mwaka 2017 chini ya kocha Ibenge.Zahera alizaliwa Oktoba 19, mwaka 1962 kabla ya kuanza soka mwaka 1975 akiichezea klabu ya Bankin ya Goma, Kaskazini mwa jimbo la Kivu, DRC hadi mwaka 1980.Baadaye akaenda Kinshasa kucheza soka na kujiendeleza kielimu, akijiunga na Chuo cha Teknolojia (ISTA) huku akichezea klabu ya Sozacom hadi alipokutana na wakala wa wachezaji, Mbelgiji Karl Broken aliyemchukua na kumpeleka Ulaya kucheza soka ya kulipwa.Zahera alicheza kwa misimu miwili Antwerp FC ya Ubelgiji kabla ya kumaliza mkataba wake na kwenda Ufaransa alikochezea timu za Daraja la Pili, Amiens, Beauvais na Abbeville hadi akastaafu soka. Baada ya hapo akaanza kupata mafunzo ya ukocha ambako alitunukiwa advance na leseni C, B na A za Shirikisho la Soka Ulaya (UEFA).Amewahi kuifundisha klabu ya SC Feignies ya Ufaransa kuanzia mwaka 2000 hadi 2010 kwa mafanikio makubwa kabla ya kwenda Ubelgiji kuifundisha Tubize na baadaye kurejea DRC na sasa yuko nchini kwa ajili ya kuifundisha Yanga.Kwa sasa Yanga ipo kambini Morogoro kujiandaa na mchezo dhidi ya Simba unaotarajiwa kuchezwa Jumapili kwenye Uwanja wa Taifa Dar es Salaam.Yanga inazidiwa na Simba kwa pointi 11, lakini ina viporo viwili na ili kutetea ubingwa inalazimika kushinda mechi zote zilizobaki za Ligi Kuu na Simba ipoteze mechi mbili, jambo ambalo ni ngumu kutokana na uwezo wake kwani haijafungwa.Katibu Mkuu wa Yanga, Charles Mkwasa alipoulizwa kuhusu ujio wa kocha huyo alitaka atafutwe msemaji wa klabu hiyo, Dismas Teni, ambaye alipopigiwa mara kadhaa, simu yake haipokelewa.	2
128	MOHAMED KASSARA-DAR ES SALAAM KATIKA kuthibitisha kuwa imepania kupindua meza, kikosi cha timu ya Taifa Tanzania ‘ Taifa Stars’,  tayari kimetua Sudan,  kwa ajili ya mchezo wa marudiano wa kusaka tiketi ya kufuzu Fainali za Mataifa ya  Afrika kwa Wachezaji Wanaocheza Ligi za Ndani(Chan), utakaopigwa Ijumaa hii jijini Khartoum. Timu hizo zilipoumana katika mchezo wa kwanza uliochezwa Septemba 22, Uwanja wa Taifa jijini Dar es Salaam, Sudan iliibuka na ushindi wa bao 1-0 dhidi ya Stars. Ili kuishinda Sudan na kutinga hatua ya makundi, Stars itatakiwa kupata ushindi wa kuanzia mabao 2-0, zitakaporudiana  kesho kutwa. Kikosi cha Stars kiliondoka Kigali juzi usiku kwenda Khartoum, baada ya mchezo wa kimataifa wa kirafiki dhidi ya Rwanda  uliochezwa Uwanja wa Amahoro na kumalizika kwa suluhu.  Mchezo huo huo wa kujipima ubavu ulikuwa kukidhi matakwa ya Kalenda ya Shirikisho la Soka la Kimataifa (Fifa).   Mchezo wa marudiano kati  ya Stars na Sudan  utakaopigwa Uwanja wa Omdurman, wenye uwezo wa kuchukua watazamaji 65,000. Sababu ya kikosi cha Stars kuunganisha moja kwa moja Sudan, zinalengwa na kuwapa muda wa kuzoea hali ya hewa wachezaji wa kikosi hicho. Akizungumza baada ya kumalizika kwa mchezo wao na  Rwanda juzi, Kaimu Kocha Mkuu wa Stars, Etienne Ndayiragije alisema aliridhishwa na suluhu waliyoipata na kudai kuwa, mchezo dhidi ya Rwanda ulikuwa  kipimo sahihi kwao . “Nashukuru kwa mchezo kumalizika salama, nimeridhishwa na kiwango kilichoonyeshwa na wachezaji wangu, nakiri  kwamba tulipata mtihani sahihi kulingana na kazi  iliyo mbele yetu. “Mchezo huu utatusadia sana katika maandalizi yetu kuelekea mechi ya marudiano na Sudan, kuna vitu vichache vya kufanyia kazi na bado tuna muda wa kurekebisha, lakini vijana walicheza kwa kufuata maelekezo yangu, nimefurahishwa na hali hiyo,” alisema kocha huyo raia wa Burundi.	2
129	ELIZABETH HOMBO-DAR ES SALAAM RAIS Dk. John Magufuli amesema wakati akiwa Naibu Waziri wa Ujenzi katika Serikali ya awamu ya tatu, alinyweshwa sumu kutokana na utendaji wake wa kazi. Alitoa kauli hiyo jana wakati wa uzinduzi wa kitabu cha Rais mstaafu Benjamin Mkapa kilichoelezea maisha yake.  “Tulipofanya kazi vizuri kwenye kujenga barabara, mzee Mkapa alifurahi sana, akatamka kwamba mimi ni askari wake wa mwavuli namba moja, ameligusia hili kwenye ukurasa wa 107 wa kitabu chake. “Licha ya nia yake njema, iliniletea shida mimi binafsi na sitasahau hili maishani mwangu, mawaziri tena wa ngazi za juu wakaanza kunichukia. “Baada ya chuki zilizosababishwa na mzee Mkapa kunisifia, nilipewa sumu Dodoma almanusura nifariki dunia, lakini nikanusurika. “Nikamweleza mzee Mkapa dhamira yangu ya kutaka kujiuzulu, aliniangalia kwa jicho la baba na mwana na kunihurumia sana, hili halijawahi kusemwa popote, nimeona niseme leo kwa kuwa ni siku ya mzee Mkapa. “Baadaye nilipokuja kumwambia mzee Mkapa kuwa nataka kujiuzulu baada ya kupewa sumu, akaniambia ‘John kafanye kazi, kamtangulize Mungu’,” alisema Rais Magufuli. Aliendelea kusimulia kuwa baada ya hapo, akapewa ulinzi na akaendelea kuchapa kazi.  “Katika tukio hili nilimuona mzee Mkapa kuwa ni mtu anakupa matumaini hata kama umekata tamaa,” alisema. Mbali na hilo, Rais Magufuli alikiri kuwa Mkapa ni mfano wake wa kuigwa huku akimshukuru kwa mchango wake katika safari yake ya siasa na uongozi kuanzia mwaka 1995 alipomnadi katika kampeni za Uchaguzi Mkuu akigombea ubunge. “Nakumbuka siku ya kwanza nagombea ubunge mwaka 1995, mzee Mkapa alininyanyua mkono akawaambia wananchi kuwa ‘nileteeni kijana huyu’ na kweli nikashinda ubunge. “Baadaye akaniteua kuwa Naibu Waziri wa Ujenzi na baadaye Waziri wa Ujenzi, pia alikuwa akikubali ushauri wangu, nikiwa katika nyadhifa hizo na alinitia moyo katika uamuzi wangu wa kugombea urais wa Jamhuri ya Muungano wa Tanzania mwaka 2015,” alisema. Katika hotuba yake, Rais Magufuli alimpongeza Rais mstaafu Mkapa kwa kuandika kitabu hicho kuhusu maisha yake kuanzia alipozaliwa mwaka 1938 katika Kijiji cha Lupaso, Wilaya ya Masasi mkoani Mtwara, safari yake ya masomo, siasa na urais. Alisema kitabu hicho kitawasadia Watanzania na watu wengine duniani kujifunza na kufahamu mchango alioutoa kwa taifa na katika jumuiya ya kimataifa katika masuala ya maendeleo na uongozi. Rais Magufuli alisema miongoni mwa ushauri ulioungwa mkono na Rais mstaafu Mkapa ni Serikali kuanza kujenga barabara za lami kwa fedha za ndani kwa kutenga Sh bilioni 1.85 kila mwezi na kusimamia kwa karibu utendaji wa wizara hali iliyosababisha aitwe jina la utani la askari wa mwamvuli. Pia alimpongea Mkapa kwa mchango wake katika maendeleo ya uchumi wa Tanzania na kupiga vita umasikini kwa kuanzisha mikakati mbalimbali ikiwemo Mkakati wa Kukuza na Kuondoa Umasikini Tanzania (Mkukuta), Mpango wa Kurasimisha Rasilimali na Biashara za Wanyonge Tanzania (Mkurabita), Mfuko wa Maendeleo ya Jamii Tanzania (Tasaf) na Mpango wa Maendeleo ya Elimu ya Msingi (MMEM). Vilevile alieleza furaha yake na juhudi zilizofanywa na Mkapa katika kukuza uchumi, kuondokana na utegemezi na kudumisha amani na kwamba ni kutokana na hilo hata Serikali ya awamu ya tano anayoiongoza inasimamia mwelekeo huo. Pamoja na kuipongeza Taasisi ya Uongozi kwa kuandika kumbukumbu za viongozi, ameitaka kuchapisha kitabu cha maisha binafsi ya Rais mstaafu Mkapa kwa lugha ya Kiswahili ili Watanzania wengi waweze kusoma. Aidha aliwataka viongozi wengine wakiwemo wa ngazi za chini kuandika vitabu kuhusu maisha yao. Rais Magufuli pia alisema akiwa naibu waziri wakati huo wa uongozi wa Mkapa, makatibu wakuu walikuwa hawamheshimu, lakini alikuwa bega kwa bega na yeye. “Makatibu wakuu huwa hawaheshimu manaibu mawaziri, lakini wakati ule nikiwa naibu waziri nikiona katibu mkuu hanisikilizi, Mkapa alikuwa bega kwa bega na lengo lake ilikuwa ni hakuna kiongozi aliye juu ya mwingine,” alisema Rais Magufuli. 	1
130	 RAIS Mstaafu wa Serikali ya awamu ya nne, Jakaya Kikwete amesifu juhudi zinazofanywa na watafiti za kuleta teknolojia za kisasa na kubadili sekta ya kilimo , uvuvi na ufugaji nchini. Anasema kasi yao imekuwa ikileta faraja kila mwaka kwani ongezeko la tija linaonekana. Rais Mstaafu Kikwete alisema hayo jana wakati akizungumza na waandishi wa habari baada ya kutembelea mabanda kadhaa yakiwemo ya Halmashauri ya Mji Chalinze na la Chuo Kikuu cha Sokoine Cha Kilimo (SUA) yaliyopo viwanja vya Mwalimu Julius Kambarage Nyerere , Nane Nane Kanda ya Mashariki .Ushiriki Kanda ya Mashariki unahusu mikoa ya Dar es Salaam, Pwani, Tanga na Morogoro.“ Nimepita kwenye mabanda kadhaa likiwemo hilo la SUA , mambo mengi ni mapya na ndiyo faida ya maonesho ili wakulima waje waone na kujifunza na ndiyo hasa jambo linaloonesha maendeleo katika kilimo” alisema Kikwete. Rais Mstaafu Kikwete aliwataka ,watafiti waje na mawazo mapya ya utafiti kulingana na mazingira na mabadiliko ya tabia nchi ili kilimo kiweze kuleta tija . Kikwete alisema ,tafiti hizo zitazaidia kukabili changamoto hasa za wadudu waharibifu wa mazao , kuweka msukumo wa matumizi ya mbegu bora na njia mpya za uhifadhi wa mazao . Rais Mstaafu pia aliwataka watafiti kuendelea na tafiti mbalimbali zitakazotoa majawabu ya kubaliana na changamoto za wakulima , wafugaji na wavuvi ili waweze kuongeza uzalishaji utakaowaondoa kwenye umaskini . Hata hivyo aliwataka wataalamu wa Chuo Kikuu hicho baada ya kufanya tafiti zao kuwafuata wakulima kwa lengo la kuwafundisha namna bora ya matumizi ya mbegu bora, mbolea na dawa na namna ya kuyaongezea mazao yao thamani. Pia aliwataka wakulima kufuata maelekezo ya wataalamu wa kilimo, mifugo na uvuvi ili waweze kuzalisha mazao ya chakula, biashara na mifugo kwa kuzingatia upatikanaji wa tija itakayowaleta faida kubwa na kuoona sekta hizo ni mkombozi kwao. Nao baadhi wakulima waliokuwepo katika banda hilo kwa nyakati tofauti walioneshwa kufurahishwa na ujio wa Rais Mstaafu kwenye maonesho hayo na kusema ni chachu kwa wakulima , wafugaji na wavuvi kuona umuhimu wa maonesho hayo kwa ajili ya kujifunza na kupata elimu.	1
131	 TANZANIA imepiga bao kwenye maendeleo ya takwimu Afrika baada ya Ofi si ya Taifa ya Takwimu kupongezwa kwa kuwa na takwimu bora na za kuaminika, Benki ya Dunia imebainisha hilo jana.“Unapoangalia maendeleo ya takwimu barani Afrika, Tanzania imepiga hatua kubwa, tunapofuatilia uwezo wa takwimu duniani kote, NBS inafanya vizuri, kwa hiyo tunajivunia kufanya kani na ninyi (NBS),” alisema Mchumi Mwandamizi wa Benki ya Dunia, Rob Swinkels wakati wa majadiliano ya Mpango wa Pili wa Taifa wa Takwimu.Mchumi huyo Mwandamizi anayeshughulikia Umasikini na Mratibu wa Usawa kutoka benki hiyo, amepongeza Tanzania kwa kupiga hatua za kiuchumi zinazochagizwa na uwepo wa takwimu bora na za kuaminika zinazofanywa na NBS ambayo huwasaidia watunga sera kufanya maamuzi sahihi.Alisema Tanzania ni moja ya nchi chache duniani ambazo zimepia hatua kwa ukuaji mzuri wa uchumi na ushujaa ulioshitua dunia na kwa hiyo Benki ya Dunia inajivunia kuwa na uhusiano mzuri na NBS.Swinkels aliyeongoza ujumbe wa benki hiyo katika mkutano wa kuujengea uwezo Menejimenti ya NBS ulioanza Jumatatu wiki hii, alibainisha kuwa kuwa Tanzania inashika nafasi ya pili ikiifuatia Afrika Kusini kama nchi zilizo na takwimu bora katika Bara la Afrika. Aidha, Swinkels alitumia fursa hiyo kuelezea utayari wa Benki ya Dunia katika kuisaidia NBS katika kuandaa Mpango wa Taifa wa Takwimu (TSMP), hasa baada ya mpango wa kwanza kuwa na mafanikio makubwa.Pia alibainisha kuwa Benki ya Dunia imeanzisha ushirikiano mpya na Jumuiya ya Afrika (AU) ili kusukuma mbele uwezo wa takwimu barani Afrika, kwa hivyo Tanzania ni miongoni mwa nchi zinazonufaika na ushirikiano huo.Alisema Umoja wa Ulaya (EU) kupitia Benki ya Dunia imetoa ruzuku ya dola za Marekani milioni 8.6 kwa Tanzania kwa ajili ya maendeleo ya takwimu na kuwa tayari imepitishwa na makubaliwa kwa ajili hiyo. Naye Mtakwimu Mkuu, Dk Albina Chuwa aliishukuru timu ya Benki ya Dunia kwa ushirika wenye manufaa katika kukamilisha uandaaji wa mpango huo.	1
132	 WATU watano (5) wamekufa, wengine 25 wamejeruhiwa usiku wa kuamkia leo (Ijumaa) baada ya basi walilokuwa wakisafiria kugongana uso kwa uso na lori eneo la Nanenane, mkoa wa Morogoro. Ajali hii imetokea majira ya saa saba usiku, imezidi kuongeza machungu kwa wakazi wa mkoa huo kwani hivi karibuni ajali nyingine iliyohusisha lori la mafuta imesababisha vifo vya watu zaidi ya 80 huku kadhaa wakijeruhiwa.Akithibitisha taarifa hiyo, leo (Ijumaa), Mganga Mfawidhi wa Hospitali Rufaa Morogoro, Dk Ritha Lyamuya amesema kati watu watano waliofariki katika ajali hiyo, wawili ni wafanyakazi wa kampuni ya Tumbaku ya Alliance Alliance One Kingolwira ambao ni Jackson Chacha na Saleh Mtengule. Dk Lyamuya aliwataja waliofikishwa majeruhi hospitalini hapo ni pamoja na Mustafa Musa (42), Kuluthumu Abduli (22), Diatson Cosmas (46), Sabra Mohamed(35), Mwasiti Dickson (18), Zuhura Waziri (51), Sophia Yusuph (35), Rahim Radhali (24), Mija Msemakweli (18), Jenifa Kilongola (37) na Devota Mwembe (37).Wengine ni Faraja Mapunda (41), Rehema Paulo (20), Mussa Gerald (30), Ombeni Jongo (39), Said Tumbo (35), Chiku Kandela (55), Kiludi Juma (50),Tuloinawa Emanuel (32),Isaya Atilio (25).Wengine ni pamoja na Salma Rahim (39), Dotto Ikwaba(24), Edward Luswaga (49), James Gerard(25), Mary Kapuni (2) na Salvatory Riwa (41) aliyetibiwa na kuruhusiwa kuondoka.	1
133	.Huu ndio ulikua muonekano wa Mwanamuziki Faustina Charles Mfinanga aka Nandy aka The African  Princess,  katika harusi ya dada yake Celine Mfinanga iliyofanyia mwishoni mwa Juma lililopita,  huku  Mshereheshaji akiwa  MC Pilipili, na Billnass naye akihudhuria.	4
134	 Yanga imelitumia dirisha dogo la usajili kwa kunasa wachezaji wawili Paul Nonga na kiungo mshambuliaji wa kimataifa kutoka Niger Issoufou Boubacar Garba, ambapo kila mmoja amepewa mkataba wa miaka miwili.Akizungumza na gazeti hili jana Pluijm, alisema anataka kuibadili Yanga na kuifanya kuwa timu bora Afrika ndiyo maana anataka kuwa na kikosi kipana chenye wachezaji wengi wenye uwezo unaofanana na wanacheza kwa kufuata kile anachowafundisha na siyo kutegemea uwezo wa mchezaji mmoja mmoja.“Ninachotaka kila mchezaji wa Yanga aweze kutoa mchango wake katika mafanikio ya timu siyo kutegemea mchezaji fulani kwa mfano ligi yetu ipo katika ushindani mkubwa wa kuwania ubingwa na sisi tuna rundo la wachezaji ambao ni majeruhi kama tunategemea mchango wa mchezaji fulani ambaye kwa sasa ni mgonjwa ni lazima tutapoteza muelekeo na kupoteza lengo letu,”alisema Pluijm.Kocha huyo alisema bado kuna mabadiliko makubwa anataka kuyafanya kwenye timu hiyo kwa kuleta wachezaji wenye uwezo mkubwa katika kushiriki michuano mikubwa kama wanayotarajia kushiriki hivi karibuni na akiamini hiyo ndiyo inaweza kuwa njia ya kufika kule anapotaka kuifikisha timu hiyo ambayo ndiyo bingwa mtetezi wa taji la Ligi Kuu ya Tanzania Bara.Alisema mabadiliko hayo siyo kwa wachezaji wa kimataifa pekee bali hata wale wa ndani ambao watashindwa kuonesha juhudi viwango vyao kushuka anaweza kuachana nao na kusajili wengine ambao anaamini wataweza kuipigania timu hiyo na kufika kule anapopataka.“Soka ni biashara kubwa siyo kwa klabu hata mchezaji mwenyewe na ni mchezo wenye ushindani mkubwa duniani kwa sasa hivyo kila mmoja lazima awajibike kuhakikisha tunapata kile tulichokikusudia kwasababu viongozi wanatumia garama kubwa kwa ajili ya kuiandaa timu na sisi tunapaswa kuonesha shukrani kwa kile tunachopewa zipo timu nyingine hazipati hiki tunachowezeshwa,” alisema.Aidha kocha huyo alisema ana imani kubwa na wachezaji aliowasajili kwenye dirisha dogo Garba na Nonga, kuwa wataongeza nguvu na mapambano na kusaidia kupata ushindi katika mechi zao za Ligi Kuu, inayoendelea hivi sasa pamoja na michuano ya Ligi ya Mabingwa Afrika ambayo watashiriki mapema mwakani.	2
135	 SERIKALI imeagiza kubandikwa kwa majina ya wakulima wote, waliolipwa fedha za mauzo ya korosho kwenye mbao za matangazo, kuondoa malalamiko kuwa wakulima hao hawajalipwa fedha zao.Agizo hilo limetolewa jana na Waziri wa Kilimo, Japhet Hasunga wakati akizungumza mbele ya Kamati ya Kudumu ya Bunge, Mifugo na Maji kwenye kikao kazi kilichofanyika mjini hapa. Aliagiza wataalamu wanaoongoza timu ya Operesheni Korosho, kubandika majina ya wakulima wote waliolipwa kumaliza utata huo. “Mimi nashangaa kila mkulima akiulizwa anasema hajalipwa. Jambo hili sio sawa.Nadhani wanafanya hivi kukwepa madeni wanayodaiana huko vijijini. Sasa naitaka timu ya wataalamu wa Operesheni korosho kuhakikisha majina yote ya wakulima waliolipwa yanabandiikwa kwenye ofisi za vijiji,” alisema Hasunga. Alisema wanapaswa kubandika orodha ya majina ya watu waliolipwa na kiasi cha korosho. “Mpaka sasa tani 222,684 zimekusanywa huku hadi Machi 14, 2019.Tayari Sh bilioni 596.9 zimekwishalipwa kwa wakulima kati ya Sh bilioni 723 lakini nashangaa wakulima wanasema hawajalipwa hili sio sawa,” alisema. Hasunga alisema serikali imejipanga hadi kufikia Machi 31, 2019, wakulima wote wawe wamelipwa fedha zao za korosho, kwani uhakiki wao umekamilika kwa kiasi kikubwa. Alisema serikali ya Rais John Magufuli inapaswa kuungwa mkono kwa maamuzi magumu kwenye korosho kwa kuwalipa wakulima Sh 3,300 kila kilo.Alishangazwa na mkoa wa Mtwara, ambao unazalisha kwa karibu nusu ya korosho zote nchini, lakini kwamba una idadi ndogo ya wafanyabiashara wanaofanya biashara ya korosho kinyume na sheria, maarufu kangomba, ukilinganisha na mkoa wa Lindi ambao una idadi kubwa ya kangomba. “Nashangaa mkoa wa Mtwara una kangomba 10, lakini ndio wazalishaji wakubwa wa korosho huku Mkoa wa Lindi ambao unafuatia kwa uzalishaji wa korosho ukiwa na idadi kubwa ya kangomba ambao wapo zaidi ya 400,” alisema.Mwenyekiti wa Kamati ya Kudumu ya Bunge ya Kilimo, Mifugo na Maji, Dk Christine Ishengoma alimpongeza Hasunga kwa kuanzisha usajili wa wakulima nchini. Wajumbe wa Kamati hiyo wameanza ziara ya kikazi ya siku mbili mkoani Mtwara, wakikagua miradi ya maendeleo ya kilimo, mifugo na maji.	1
136	 MKUU wa wilaya ya Arusha, Fabian Daqaro (pichani) amewakaribisha wawekezaji katika sekta ya burudani ili kuvutia watalii na kusaidia viwanda vya ndani vinavyozalisha vinywaji vikali na vilaini kuimarisha masoko yao ya ndani.Rai hiyo ameitoa jijini Arusha wakati alipozindua Klabu Mpya yenye hadhi ya kimataifa ya Cocoriko Anex iliyopo katika ukumbi wa Papa King zamani ikijulikana kwa jina la Tripple A na kueleza kuwa ukumbi huo uwe kichocheo cha utalii katika Jiji la Arusha.Alisema kuwa Jiji la Arusha linahitaji kumbi za starehe za kisasa ili kukidhi matakwa ya wa- geni mbalimbali wanaoingia mkoani hapa kwa ajili ya utalii hivyo aliwaalika wawekezaji kuja kuwekeza katika sekta hiyo ili kusaidia viwanda vya ndani vinavyozalisha vinywaji vikali na vilaini kupata masoko ya uhakika. “Kufunguliwa kwa Klabu hii ya Cocoriko kuwe kichocheo cha viwanda vyetu vinavyozalisha vinywaji vikali na vilaini kuimarisha masoko ya ndani na hivyo kuendana na sera ya Rais John Magufuli ya ujenzi wa viwanda,” alisema Daqaro.Awali mwekezaji wa Klabu hiyo, John Mdenye, ambaye pia ni mmiliki wa Klabu ya Cocoriko iliyopo Kijenge na Mjengoni Classic. Alisema kuwa uwekezaji wa klabu hizo umemfanya kutoa ajira kwa watu 200. “Tumetengeneza klabu yenye hadhi ya kima- taifa na itakayosaidia kuongeza idadi za kumbi za starehe katika jiji la Arusha na hivyo kuwa kichocheo kipya cha burudani kwa wageni mbalimbali watakaofika katika Jiji la Arusha,” alisema Mdenye.	2
137	 Maonesho hayo yatafanyika Novemba 14 na 15 yakiwa na washiriki zaidi ya 50 wa semina kuhusu fursa mbalimbali za sekta hiyo.Kampuni ya magazeti ya Serikali ya Tanzania Standard Newspapers Limited (TSN), ni miongoni mwa wadhamini wa maonesho hayo, yanayoandaliwa na kampuni ya 361 Degrees kwa ushirikiano na Kampuni ya Proactive Solutions.Meneja wa Kampuni ya 361 Degrees anayeshughulikia maonesho hayo, Washington Benbella alisema lengo la semina hiyo pamoja na maonesho ni kuunganisha wadau wa sekta hizo pamoja na watu wengine kuangalia ni kwa kiasi gani wanaweza kushirikiana kuendeleza sekta hiyo.Alisema kupitia mkutano huo, wajasiriamali mbalimbali, wafanyabiashara wa kampuni kubwa za mafuta pamoja na wananchi wa kawaida wanakutana kujadiliana fursa zilizopo na kuangalia namna ya kuziendeleza.“Kupitia mijadala hiyo Serikali itaweza kupanga sera mbalimbali za kuendeleza sekta ya mafuta kutokana na mawazo yatakayokuwa yametolewa na wadau hao muhimu,” alisema Washington.Aliongeza kuwa “hiyo ni kwa mara ya kwanza kufanyika kwa tukio hilo ambapo kwa mkazi wa Mtwara atahudhuria bure maonesho hayo kujifunza masuala mbalimbali kuhusiana na mafuta”.Alitaka watu wengi kujitokeza kuhudhuria mkutano huo pamoja na kutembelea maonesho hayo kwa lengo la kujifunza masuala mbalimbali yahusuyo mafuta na gesi.Wadhamini wengine wa maonesho hayo ni Shirika la Taifa la Nyumba (NHC), Morco Textiles Ltd na benki ya Stanbic.	5
138	 Programu hiyo imeweza kuwajengea uwezo wazalishaji wadogo na kuwaunganisha na masoko na taasisi za kifedha, kutoa mafunzo ya uongezaji wa thamani wa mazao pamoja na ukarabati wa barabara za vijiji hivyo zinazoanzia mashambani pia na ukarabati wa ghala la kuhifadhi mazao na ujenzi wa soko la mchele.Akizungumza wakati timu ya ufuatiliaji na tathmini ya MIVARF ilipotembelea wilaya hiyo, Mkurugenzi Mtendaji wa Halmashauri ya Wilaya ya Chato, Joel Hari alisema wananchi 3,961 wa vijiji 12 vya kata za Nyamirembe, Kigongo na Ichwankima wamenufaika na utekelezaji wa programu hiyo.“Programu hii imekarabati barabara zenye urefu wa kilometa 28.1 za vijijini zinazoanzia mashambani kwa gharama ya Sh 1,118,235,000. Hii imesaidia kupunguza gharama za kusafirisha,” alisema Hari.	5
139	Christina Gauluhanga, Dar es Salaam Shirika la kuhudumia Viwanda Vidogo (Sido), limefanikiwa kuongeza idadi ya wawekezaji , ubunifu na ajira kupitia mfumo wa Kongano. Akizungumza leo Julai 4,  katika Maonyesho ya 43 ya Biashara ya Kimataifa Sabasaba (DITF-), Mkurugenzi Maendeleo ya Teknolojia na Uendelezaji Viwanda, Mhandisi Emmanuel Saiguran amesema, Kongano hilo lilianza Mwaka 2006. Amesema Sido limelenga kuwasaidia wajasiriamali wa ndani ili waweze kufikia malengo yao. Saiguran amesema Shirika la Maendeleo la watu wa Japan (Jica), wanasimamia Kongano tano na Shirika la Maendeleo la Marekani (Sida), wanasimamia Kongano 15 ambapo mbili zipo Visiwani Zanzibar na 13 Tanzania Barabarani.	1
140	Na KULWA MZEE DAR ES SAALAM MAHAKAMA Kuu Divisheni ya Makosa ya Rushwa na Uhujumu uchumi, maarufu ‘Mahakama ya Mafisadi’ imemtia hatiani na kumuhukumu raia wa Nigeria, Christian Ugbechi (28) kwenda jela  miaka 30 kwa kosa la  kusafirisha pipi 56 za dawa za kulevya aina ya heroin hydrochloride. Hukumu hiyo ilitolewa jana mbele ya Jaji Sirrilius Matupa baada ya Mahakama kuridhishwa kwamba upande wa mashtaka  umeweza kuthibitisha kosa pasipo kuacha shaka. Alisema ili kuthibitisha makosa hayo upande wa mashtaka uliita mashahidi wake 11 waliofika mahakamani na vielelezo 22. Mahakama hiyo imeamuru dawa za kulevya alizokutwa nazo mshtakiwa ziteketezwe kwa mujibu wa sheria. Akisoma hukumu hiyo, Jaji Matupa alisema mahakama imemuhukumu mshtakiwa kutumikia kifungo cha miaka 30 gerezani na si kifungo cha maisha  kwa sababu imeona inayo mamlaka ya kumpa mshtakiwa adhabu kwa jinsi yenyewe inavyoona kutokana na mkanganyiko uliopo kwenye kifungu cha sheria cha 15(1)(a) na 15(1). “Sheria hizo mbili zilikuwa na madhumuni tofauti kutokana na matumizi ya maneno hayo shall be liable ambayo yako kwenye kifungu cha 25(1)(a) na shall be sentenced kifungu cha 15(1),”alisema. Mshtakiwa Ogbechi alitiwa hatiani, Juni 19 na jana amesomewa adhabu yake ambapo upande wa mashtaka uliwakilishwa na Wakili wa Serikali, Batilida Mushi huku utetezi ukiwakilishwa na Wakili Nashon Nkungu. Wakili wa utetezi, Jeremiah Mtobesya aliiomba mahakama kumpunguzia adhabu mshtakiwa licha ya  kwamba kifungu cha sheria cha 15(1) kinaamuru mshtakiwa kuhukumiwa kifungo cha maisha gerezani lakini siyo lazima, itolewe adhabu hiyo, mahakama inaweza kuamua vinginevyo kutokana na maneno yaliyopo kwenye kifungu cha 15(1)(a). Mahakama ilisema pamoja na mshtakiwa kujitetea kwamba alifanyiwa upekuzi mara tatu na hakukutwa na kitu chochote na hivyo upande wa mashtaka ulipaswa kuleta ushahidi wa CCTV, haikuwa lazima kuwapangia upande wa mashitaka mashahidi wa kuwaleta na kwamba walikuwepo mashahidi wengine waliothibitisha mashitaka.	0
141	" 	Na NORA DAMIAN-DAR ES SALAAM      	WANACHAMA wa Chama cha Wanasheria Tanganyika (TLS), wameonekana kuvurugana baada ya baadhi yao kufungua kesi Dar es Salaam na Dodoma, wakipinga uchaguzi wa chama hicho unaotarajiwa kufanyika Machi 18, huku baadhi ya wagombea urais wakisema kufunguliwa kwa kesi hizo ni njama chafu.   	Hali hiyo imekuja wakati Waziri wa Katiba na Sheria, Dk. Harison Mwakyembe, ambaye pia ni mwanasheria na mwanachama wa TLS, mara kadhaa akisema Serikali itakifuta chama hicho endapo kitajiingiza katika siasa.   	Kujiingiza katika siasa anakokuzungumzia Dk. Mwakyembe, kunatafsiriwa kuwa ni endapo Mbunge wa Singida Mashariki na Mwanasheria Mkuu wa Chama cha Demokrasia na Maendeleo (Chadema), Tundu Lissu, anayegombea urais wa chama hicho, atachaguliwa.   	Wanachama wa TLS waliofungua kesi hizo dhidi ya chama hicho na Mwanasheria Mkuu wa Serikali (AG), ni Godfrey Wasonga na Onesmo Mpinzile.   	Wasonga alifungua kesi katika Mahakama Kuu Kanda ya Dar es Salaam wakati Mpinzile alifungua katika Mahakama Kuu Kanda ya Dodoma na wote kwa pamoja wanaomba mahakama itoe amri ya kuzuia kufanyika kwa uchaguzi huo.   	Jana Lissu na Waziri wa Mambo ya Ndani wa zamani, Lawrance Masha, walizungumza na vyombo vya habari wakisema wanatarajia kuwasilisha maombi Mahakama Kuu Kanda ya Dar es Salaam na Dodoma zilipofunguliwa kesi hizo, waombe kuunganishwa katika kesi hizo za kupinga kufanyika kwa uchaguzi huo.   	 “Tunanunua kesi, hivyo kati ya leo (jana) na Jumatatu tutapeleka maombi Mahakama Kuu Dar es Salaam na Dodoma tuunganishwe kama wadaiwa, tuna wasiwasi kuna njama na uchaguzi ukizuiliwa masilahi yetu yatakuwa yamevurugwa.   	“Wasonga ni mgombea katika uchaguzi huu (anagombea ujumbe wa Baraza Kuu la TLS), yeye na Mpinzile pia ni wanachama wa CCM, hivyo na wao wameingiza siasa katika uchaguzi huu,” alisema Lissu ambaye pia ni Mnadhimu Mkuu wa Kambi ya Upinzani Bungeni.   	Alisema mambo yanayojitokeza katika uchaguzi huo yanawashangaza wengi kwani hayakuwahi kutokea tangu kuundwa kwa TLS mwaka 1954.   	“Serikali imejiingiza moja kwa moja katika uchaguzi huu na haijawahi kutokea kwa wanachama kupinga mahakamani. Kuwa kiongozi wa chama au bungeni, vyeo vyote hivyo havina maana unapofikia uchaguzi wa uongozi TLS.   	“Hoja ya msingi ni kuwa mwanachama mwenye sifa za kugombea, hivyo matamko yote yanayotolewa yako nje ya utaratibu na sheria iliyounda TLS na kanuni zake kuhusiana na uchaguzi,” alisema.   	Alizitaja baadhi ya sifa za kugombea ni kuwa mwanachama wa TLS kwa zaidi ya miaka 10, kuwa wakili wa kujitegemea, kulipa ada za uwakili, kulipa kodi za Serikali na kuwa na leseni ya biashara.   	Lissu alisema wao ni wagombea halali kwa sababu hata kamati iliyoundwa kusimamia uchaguzi huo, ilijiridhisha kwamba wana sifa na wanakidhi vigezo vilivyopo.   	“Masuala ya uongozi na chama hayatambuliwi kabisa na sheria iliyounda TLS. Hatumuhitaji Dk. Mwakyembe (Waziri wa Sheria na Katiba), Rais Dk. Magufuli ama mtu yeyote, bali kamati na wanachama ndio waamuzi pekee.   	“Hofu ya Mwakyembe ni ‘totally unfounded’ na anatakiwa afahamu kwa sababu ni daktari wa sheria,” alisema Lissu.   	    	LAWRANCE MASHA   	Masha ambaye pia anagombea urais katika chama hicho, alisema kitendo kilichofanywa na wanachama hao kwenda kufungua kesi, ni kinyume na taratibu za TLS ambazo zinaelekeza mwanachama mwenye malalamiko kuyawasilisha kwanza kwenye chama na asiporidhika ndipo aende mahakamani.   	Alisema wanachama hao walikuwa na nafasi ya kuweka pingamizi dhidi ya wagombea walioteuliwa na kwamba hadi Februari 15 ambayo ndiyo ilikuwa siku ya mwisho, hakukuwa na mwanachama aliyejitokeza kupinga.   	“Hakuna anayegombea kutokana na sababu za kisiasa, kama kungekuwa kuna njama isingekuwa rahisi mimi na Lissu tuchukue fomu. Nawashangaa sana mawakili wenzangu waliojitokeza kupinga uchaguzi huu.   	“Tuna taratibu zetu ndani ya TLS na kuna wengine wameamua kuzifuata wamepeleka malalamiko yao kwenye sekretarieti. Kuwa CCM, Chadema au TLP si kigezo cha kukatazwa kugombea na hilo tutalipigania,” alisema Masha.   	Kwa mujibu wa Masha, malalamiko yaliyowasilishwa na wanachama hao kwa kufuata utaratibu, yanahusu utaratibu wa uchaguzi, jinsi TLS inavyoshirikiana na Chama cha Wanasheria Afrika Mashariki na suala la ada.   	    FRANCIS STOLLA   	Akizungumza na MTANZANIA, Francis Stolla ambaye pia ni mgombea urais katika chama hicho, hakukubali wala kukataa kuunganishwa katika kesi hiyo badala yake alisema atafanya uamuzi baada ya kupitia hati ya madai iliyowasilishwa mahakamani.   	“Nimepata tetesi kwamba kuna mashauri yamefunguliwa mahakamani, lakini sijapata hati za shauri kujua nini kinachodaiwa. Nikipata hati ndio nitaomba kujiunga au la,” alisema Stolla.   	    HOFU YA KUFUTWA TLS   	Masha alimtaka Dk. Mwakyembe kuwa muwazi na kueleza hofu aliyonayo badala ya kutoa matamshi yasiyoeleweka.   	“TLS iko katika mfumo mzima wa utawala, suala la kuifuta itabidi liendane na kurekebisha sheria nyingi na katiba yenyewe.   	“Tishio hili ni kubwa na ukiifuta TLS mfumo mzima wa utendaji haki hautawezekana na hakuna yeyote yule atakayejiita wakili msomi.   	“Sisi ni wanasheria na tunajua sheria, tungetaka kuwa chama cha siasa tungeenda wenyewe, hatuhitaji ushauri wao, hivyo wasitupotezee muda,” alisema Masha.   	Akifafanua kuhusu mfumo wa utendaji haki, alisema makamishna wa viapo ni lazima wawe wanachama wa TLS, Tume ya Utumishi wa Mahakama, Tume ya Haki za Binadamu na Utawala Bora na Tume ya Kurekebisha Sheria lazima ziwe na wajumbe kutoka TLS.   	Uchaguzi wa chama hicho unatarajiwa kufanyika Machi 18 jijini Arusha na utatanguliwa na mkutano mkuu utakaofanyika Machi 17.   	    DK. MWAKYEMBE   	Hivi karibuni, Dk. Mwakyembe akizungumza na wageni wa TLS waliomtembelea ofisini kwake mjini Dodoma, alisema: “Kama wizara hatujui mwelekeo wa TLS kwa sasa, hatuwezi kuiacha TLS ikijiingiza katika siasa halafu tukawaangalia tu.   	“Hatuna nia ya kuitawala TLS, ila tunawajibika kuwasimamia kwa kuwa sheria yenu iko chini yetu, mkiharibu kwa lolote wizara ndiyo yenye wajibu wa kuwatolea maelezo katika hilo mnalotaka kulifanya, sasa kuna mgongano wa masilahi je, ninyi kama wanasheria hamkuliona au hamlioni?”   	Mbali na Lissu, Masha na Stolla, wagombea wengine wanaowania urais wa TLS ni Godwin Mwapongo na Victoria Mandari."	1
142	 WAZIRI wa Afya katika Serikali ya Mapinduzi Zanzibar (SMZ), Hamad Rashid Mohamed amesema Serikali hiyo imetenga Sh bilioni 9.3 kwa ajili ya huduma za chakula katika hospitali za visiwani humo.Mohamed amesema hayo wakati akijibu swali la mwakilishi wa viti maalumu Pemba, Dhulfa Mmaka Omar aliyetaka kujua sababu za kuwapo watu binafsi wanaotoa huduma za chakula kwa ajili ya wagonjwa kwenye hospitali ya Chake Chake Pemba.Mohamed amesema SMZ imetenga fedha hizo kwa ajili ya kutoa huduma kwa wagonjwa katika hospitali zote za serikali zinazolaza wagonjwa.Hata hivyo, alishangazwa na kuwepo kwa taarifa za watu binafsi kutoa huduma za kugawa uji kwa wagonjwa ikiwemo katika hospitali ya Chake Chake Pemba.“Mheshimiwa Spika Serikali imetenga jumla ya Sh bilioni 9.3 kwa ajili ya kutoa huduma za wagonjwa sasa nitamuuliza katibu mkuu wangu, vipi hizo fedha zimetumika vipi na kwa nini wapo watu wanatoa huduma za vyakula katika hospitali hizo,”alisema.Amesema ni makosa kwa watu binafsi kutoa huduma za chakula katika hospitali za serikali, ikiwemo kugawa uji bila ya chakula hicho kuchunguzwa ubora wake.Amesema afya na ubora wa chakula ni muhimu kwa hivyo siyo busara hata kidogo mtu binafsi kutoa huduma za chakula kwa wagonjwa katika hospitali za serikali.	1
143	 Uchukuzi SC inayoundwa na wachezaji mahiri imekuwa katika mazoezi ya muda mrefu, huku ikipata mechi kadhaa za kirafiki dhidi ya timu maarufu za Cargo na Uhamiaji zote za jijini Dar es Salaam.Kocha Mkuu wa timu hiyo, ambaye pia ni mchezaji wa zamani wa Bandari na timu ya Taifa, Judith Ilunda alisema wamekuja kushindana na sio kuwa wasindikizaji, ambapo wanatarajia ushindi mnono dhidi ya wapinzani wao.Hata hivyo, Ilunda alisema CDA sio timu ya kubeza kwani inaundwa na wachezaji wazoefu, wenye kujua mbinu mbalimbali za uchezaji, hivyo atahakikisha wachezaji wake wanacheza kwa tahadhari, ili kuibuka na ushindi.“Tumekuja kushindana huku na kamwe hatutakubali kuwa wasindikizaji, hivyo nitahakikisha wachezaji wangu wanajituma kila idara ili tushinde kwani hii timu tunayocheza nayo ina wachezaji wakongwe na wenye uzoefu,” alisema Ilunda.Aliwataja wachezaji wanaounda kikosi chake na nafasi zao uwanjani kuwa ni Matalena Mhagama (GA), Subira Jumanne (WD), Mwadawa Hamis (GD), Sharifa Mustafa (GK), Mary Kajigiri (WA) na Mayasa Hamidu.Wengine ni Grace Mwasote (GS), Neema Makassy (WD), Johari William (GK), Salama Mbuguni (WA), Mwanaisha Athuman (WD) na Tatu Kitula (GS). Timu hiyo mwaka jana katika mashindano kama hayo yaliyofanyika Mwanza ilishika nafasi ya pili, baada ya kukutana na Utumishi katika fainali.Michezo hiyo ya Mei Mosi, ambayo inaanza leo, itazinduliwa rasmi Jumatano na Mkuu wa Mkoa wa Dodoma, Jordan Rugimbana.	2
144	Na CHRISTIAN BWAYA WATU wengi wamejikuta kwenye matatizo makubwa ya ndoa kwa sababu tu hawakuweza kubaini ishara mbaya mapema. Kama tulivyosema kwenye makala iliyopita, binadamu ni mtu mtata kumwelewa. Huwezi kumwelewa kwa kutazama tabia anazozionesha kwa nyakati fulani au anapokuwa na kundi fulani tu la watu. Ukweli ni kwamba tabia halisi ya mtu huwa haibadiliki hata kama kwa juu juu unaweza kufikiri amebadilika. Mtu mgomvi, anabaki kuwa mgomvi hata kama kuna mazingira yanayomfanya aonekane ni mpole. Upole unaweza kuwa upepo unaopita lakini ndani yake akabaki kuwa mgomvi. Mtu mwenye kisasi, halika dhalika, anabaki kuwa na kisasi hata kama kuna mazingira yanamfanya aonekane kama mtu anayejua kusamehe. Unapotaka kumwelewa binadamu vizuri, kisaikolojia tunasema zingatia tabia yake hasa anavyowatendea watu asiowahitaji. Tulisema, kwa mfano, bosi mpole kwa mhudumu wake wa ofisi ana nafasi kubwa zaidi ya kuwa na hulka hiyo ya upole kuliko mhudumu wa ofisi anayeonesha nidhamu kwa bosi wake. Vile unavyomtendea mtu wa chini yako ndivyo ulivyo. Katika makala ya leo ningependa tutazame suala la uaminifu wa mtu. Tunafahamu kuwa ndoa imara hujengwa na watu wawili wanaoaminiana. Kuaminiana maana yake ni kutokuwa na wasiwasi usio na sababu na mwenzako; kutokuwa na hofu kuwa mwenzako anaweza kuwa kinyume na wewe na hivyo kukusaliti; pia kuaminiana maana yake ni kutokuwa na sababu ya kumfuatilia wala kumdhibiti mwenzako kupita kiasi kwa sababu ya wivu. Matatizo mengi kati ya wanandoa huanza pale mmoja wao anapokosa imani na mwenzake. Ingawa ni vigumu kumwamini mwenzako kwa asilimia 100, bado tunafahamu umuhimu wa kuwa na kiwango cha kutosha cha imani na mwenzako. Utaficha fedha, kwa sababu huna imani na mwenzako. Utakuwa na wivu uliopindukia kwa sababu huna imani na mwenzako. Utamdhibiti mno mwenzako kwa sababu humwamini. Hakuna mtu anayeweza kuwa kwenye uhusiano wa namna hii na akajisikia amani labda kama amejikatia tamaa. Swali ni je, ni namna gani unaweza kumfahamu mpenzi anayeweza kugeuka kuwa mtu asiyekuamini kabisa hata kama kwa sasa anaonesha kukuamini? Je, utajuaje kuwa mpenzi wako anakuamini? Siku zote imani kwa mwingine inaanza na imani uliyonayo kwako mwenyewe. Ili mpenzi wako akuamini, lazima kwanza yeye mwenyewe ajiamini. Je, mpenzi wako uliyenaye anajiamini? Je, anapokuona na watu wa jinsia nyingine hajisikii vibaya? Naelewa mapenzi yana tabia ya kumiliki. Tunapenda kuwamiliki wale tunaowapenda. Lakini hali hii inapovuka mipaka inakuwa tatizo. Fikiria mtu anayekuzuia kuongea na watu wengine. Mtu asiyetaka ufanyekazi kwa sababu ofisini utakutana na watu wengine. Fikiria mtu anayekagua mawasiliano yako kujua umezungumza na nani. Hizi si dalili njema na zinaweza kuwa ishara kwamba uko kwenye uhusiano na mtu atakayekunyang’anya uhuru wako kama binadamu timamu. Tusisahau kukumbusha na hapa kwamba wakati mwingine tabia zako mwenyewe zinaweza kuwa chanzo cha mwenzako kushindwa kukuamini. Unapoona mwenzako ana wivu kupindukia, kwa mfano, wakati mwingine wewe mwenyewe umeweka mazingira hayo ya kutokuaminika. Mwenzako hakuachi upumue kwa sababu anakufahamu ulivyo. Anajua ukiachiwa upenyo hufanyi makosa. Katika mazingira kama haya, ni vyema kujikagua na kuchukua hatua za kubadilika. Uchumba ni wakati mzuri wa kufahamiana na mwenzako. Maisha unayoishi na mwenzako kabla hamjaoana, ni kielelezo cha aina ya maisha mtakayoishi mkishaoana. Rudia kusoma sentensi hiyo. Mkikosa nidhamu na mipaka kama marafiki, ndoa haitaleta miujiza. Mtakuwa vile vile, mkiishi maisha yasiyo na utaratibu mkiwa wapenzi mnakaribisha maisha ya ndoa ya kutokuaminiana, tafiti zinaonesha hivyo. Kutokuaminiana hakuanzii kwenye ndoa. Mnaanza kujenga tabia ya kutokuaminiana kwa tabia mlizonazo kabla hamjaoana. Mnaweza kushirikiana kufanya mambo mnayojua si sahihi kwa mwamvuli wa mapenzi lakini hayo hayo yakawa chanzo cha kujenga msingi mbovu wa huko mnakokwenda. Nikitumia mifano ya wazi zaidi, ikiwa mnaweza kuitana na mkalala pamoja mkiwa wachumba, maana yake mnafahamishana kwamba hiyo ndiyo tabia yenu. Kwamba yuko tayari kulala na wewe na anajua kwamba hamjaoana, maana yake anaweza kulala na yeyote hata baada ya ndoa. Usishangae kwanini baadae atakapokuoa atakuwa na michepuko. Ikiwa unataka kuwa na mume au mke mtakayeaminiana, anza kuishi maisha yanayojenga misingi ya kuaminiana baadae. Kataa mazingira yatakayomfanya ajue huaminiki. Sema hapana kwa ngono kabla ya ndoa. Mchumba anayekuacha kwa sababu umemkatalia ngono kabla ya ndoa anakusaidia kuepuka majuto ya kuishi na mtu asiyeweza kujizuia hata akiwa na ndoa. Christian Bwaya ni Mhadhiri wa Saikolojia, Chuo Kikuu cha Kikatoliki Mwenge (MWECAU). Kwa unasihi wasiliana naye kwa 0754 870 815.	3
145	     Na Derick Milton, WAKALA wa Vipimo Tanzania  (WMA) imeendelea na uhakiki wa mizani kwa makampuni ya kununua  pamba mkoani Simiyu katika kuhakikisha wakulima wa zao hilo hawaibiwi. Vilevile imekagua mizani za wafanyabiashara wakubwa na wadogo wa mazao ya nafaka na kutoa elimu. Meneja wa WMA mkoani Simiyu, Augustine Maziku, alisema mizani 1,500 tayari imekaguliwa kutoka makampuni hayo na wafanyabishara. Maziku alisema hatua hiyo ya kutoa elimu  na uhakiki wa mizani inayotumika kununulia pamba na mazao mbalimbali linaendelea kwa  kwa wananchi wote ambao wana maduka ya kuuza nafaka. Alisema wakala inatarajia kutembelea vijiji vyote mkoani humo kutoa elimu na kufanya ukaguzi wa kushtukiza kwa wanunuzi wa pamba. Hatua hiyo ina lengo la  kuona kama mizani iliyopimwa na ikaonekana ni sahihi inaendelea kununua pamba ya wakulima kwa vipimo sahihi. “Kuna wakulima wanalalamikiwa kuweka maji, kokoto  na mchanga kwenye pamba kwa ajili ya kuongeza uzito. “Tunawataka waache tabia hiyo mara moja, sheria ya vipimo ipo na inafanya kazi kwa pande zote mbili muuzaji na mnunuzi, wote kwa pamoja hawatakiwi kufanya udanganyifu wowote katika biashara,” alisema Maziku. Meneja  wa WMA makao makuu, Richard Kadege alisema lengo kuu  la kukagua mizani na kutoa elimu kwa ajili ya kumlinda mlaji. Alisema hatua hiyo itamwezesha mlaji  apate faida na thamani ya kile alichozalisha  na siyo kupunjwa na wafanyabiashara  wajanjawajanja.	1
146	 TAASISI ya Kuzuia na Kupambana na Rushwa (TAKUKURU) imewashitaki aliyekuwa Mkurugenzi Mtendaji (DED) wa Halmashauri ya Wilaya ya Sikonge mkoani Tabora, Simon Ngatunga na ofisa utumishi, Muhicho Nweka kwa madai ya uhujumu uchumi.Utumishi wa Ngatunga kama DED ulikoma Agosti 13, mwaka jana wakati Rais John Magufuli alipofanya mabadiliko na kumteua Martha Luleka kushika nafasi hiyo. Katika shauri hilo la uhujumu uchumi namba 16/2019, walipandishwa mbele ya Hakimu Mkazi wa Mahakama ya Mkoa wa Tabora, Ajali Milanzi kwa mashitaka matatu ya kutumia nyaraka kumdanganya mwajiri, ufujaji na ubadhirifu na kusaidia kutenda kosa.Wakili wa Takukuru, Simon Mishingia alieleza mahakama watuhumiwa walitenda makosa hayo kati ya Juni 16 hadi 20, 2017 wakiwa watumishi wa halmashauri hiyo. Ilidaiwa katika shitaka la kwanza ambalo linawakabili watuhumiwa wote, kuwa katika kipindi hicho, kwa pamoja walitumia nyaraka kwa nia ya kumdanganya mwajir wao.Wakili Mashingia alidai mtuhumiwa wa kwanza akiwa ni DED wa Sikonge na mwenzake akiwa ni Ofisa Utumishi, walitumia dokezo la Juni 16, 2017 kudai Sh 2,940,000 zimetumika kama gharama za mawasiliano na umeme kwa Juni 2017.Ilidaiwa katika shitaka la pili la ufujaji na udanganyifu linalomkabili Ngatunga, kwa nia ovu alifuja Sh 1,470,000 fedha ambazo alikuwa ameaminiwa kuzitunza akiwa DED. Wakili Mashingia alidai katika shitaka la tatu, Ofisa Utumishi akiwa mtumishi wa Halmashauri ya Sikonge alimsaidia DED kuandaa dokezo kwa nia ya kumdanganya mwajiri kuwa alistahili kulipwa Sh 2,940,000 kwa ajili ya mawasiliano na umeme.	1
147	 RAIS John Magufuli amekutana na kufanya mazungumzo na Mkurugenzi wa Idara ya Afrika wa Shirika la Fedha la Kimataifa (IMF), Abebe Aemro Selassie Ikulu, Dar es Salaam.Baada ya mazungumzo hayo, Selassie alisema aliomba kukutana na Rais Magufuli ili kuzungumzia masuala mbalimbali yanayohusu uhusiano wa muda mrefu kati ya Tanzania na IMF na jinsi shirika hilo linavyoshiriki katika kutoa ushauri wa kiuchumi.Selassie alimpongeza Rais Magufuli na serikali anayoiongoza kwa juhudi kubwa zinazofanywa kuwekeza katika miradi mikubwa, ikiwemo miundombinu itakayopunguza gharama za nishati ya umeme.Kuhusu kuvuja kwa taarifa za ukuaji wa uchumi, Selassie alisema IMF itatuma timu ya wataalamu wake itakayokutana na timu ya wataalamu wa Wizara ya Fedha na Mipango ya Tanzania kwa lengo la kupitia maeneo yote yaliyoainishwa katika matazamio ya ukuaji uchumi ya IMF na yale ya serikali ya Tanzania.“Mimi na Rais Magufuli tumekubaliana kuwa IMF na Tanzania watabaki kuwa wadau wanaoaminiana, tunaona fursa nyingi na muhimu katika nchi hii, ikiwemo mipango mizuri ambayo Rais Magufuli ameianzisha.“Katika wiki zijazo, tutaendelea na mazungumzo na kuendelea kufanya kazi kwa ukaribu na Serikali ya Tanzania na tutaleta timu ya wataalamu watakaokuja kujadiliana na Serikali ya Tanzania ili kutazama maeneo yote yaliyofanyiwa mageuzi makubwa na kuyawianisha na ukuaji wa uchumi,” alisema Selassie.Waziri wa Fedha na Mipango, Dk Philip Mpango aliwahakikishia Watanzania kuwa wizara yake imejipanga kutoa ufafanuzi wa maeneo yote ambayo yanapaswa kuwemo katika taarifa ya IMF ya ukuaji wa uchumi wa Tanzania, ikiwemo utekelezaji wa miradi mikubwa ya kiuchumi.“Ili uchumi wa nchi ukue ni lazima uwe unawekeza, na bahati nzuri sana Rais amemueleza mgeni wake jinsi tunavyowekeza kwenye miundombinu, hususani ujenzi wa reli ya kati, jinsi tunavyowekeza katika ujenzi wa bwawa kubwa litakalotupatia megawati 2,100 za umeme na pia miradi ya barabara na viwanda vingi vilivyojengwa, haya ndio yanayokuza uchumi na sisi tunaamini kabisa wenzetu hawakuyazingatia kabisa katika taarifa ya awali (iliyovuja),” alisema Dk Mpango.Waziri wa Mambo ya Nje na Ushirikiano wa Afrika Mashariki, Profesa Palamagamba Kabudi aliwatoa shaka wawekezaji kutoka nchi mbalimbali kuendelea kuwa na imani na mazingira ya uwekezaji ya Tanzania na aliwataka Watanzania kutokuwa na hofu kwamba wawekezaji watapungua, kwani wawekezaji hao wanaendelea kuja.“Nashukuru kwamba hata wawekezaji wenyewe hawana hofu kwani hata baada ya taarifa hiyo kuwa imevujishwa bado wengi wameendelea kuja na kuonesha nia ya kufanya kazi na sisi, na nashukuru Shirika la Fedha la Kimataifa kwa kuja kuzungumza na sisi, hiyo ni dalili kuwa shirika hili bado lipo nasi na bado tunaendelea na mazungumzo, wale ambao walidhani pana ugomvi mkubwa kati ya Shirika la Fedha la Kimataifa (IMF) na Tanzania walikuwa wamekosea kabisa, na msimamo wa Tanzania utafahamika baada ya mazungumzo kuanza na kuweza kuwapitisha katika miradi mikubwa ya maendeleo ambayo inafanyika,” alisema Profesa Kabudi.	1
148	 Wafanyabiashara mbali mbali nchini wametakiwa kuacha kuweka fedha majumbani badala yake waweke fedha hizo katika kadi za kibenki ili kuwa na usalama wa fedha zao. Meneja Mauzo wa Kampuni ya Data Vision, Maclen Gmwaijonga, amesema kuweka fedha katika kadi ni njia bora zaidi na salama kuliko kuweka fedha ndani. “Kumekuwa na wizi mkubwa wa fedha na hii yote inatokana na usalama wa uwekaji wa fedha,” alisema Gmwaijonga. Alisema tangu kuanzishwa kwa kampuni hiyo mwaka 1998 mpaka sasa zaidi ya benki 35 na taasisi za kifedha zimejiunga na Data Vision kibishara kwa zaidi ya miaka 10 sasa. Alisema licha Tanzania kukua kiteknolojia bado ipo chini katika kwa matumizi ya kadi za kibenki katika suala zima la ufanyaji wa biashara hii inatokana na kukosa kwa uelewa wa huduma hizo, hivyo eimu zaidi inahitajika.        	1
149	"    KINSHASA, DRC   	WAFUNGWA wapatao 17 wanasemekana kuuawa kwa kupigwa risasi katika Jamhuri ya Kidemokrasia ya Congo (DRC) mapema jana wakati wakijaribu kutoroka kutoka gereza kubwa lililoko mjini hapa.   	Waziri wa Sheria, Alexis Thambwe Mwamba amesema wafungwa wapatao 100 wamekamatwa huku wengine 55 wakiendelea kusakwa, miongoni mwao akisemekana kuwa kiongozi wa kiroho wa waasi Ne Muanda Nsemi.   	Inasemekana wafuasi wa kikundi chake cha Bundu Dia Kongo (BDK) wanadaiwa kushambulia gereza hilo la Makala alfajiri na kutorosha mamia ya wafungwa hao, kwa mujibu wa Mwamba.   	Aidha miongoni mwa wafungwa wengine ni pamoja na aliyekuwa akitumikia kifungo cha maisha gerezani kwa mauaji ya rais wa zamani wa DRC, Laurent Kabila.   	Maafisa wa usalama wameanzisha oparesheni kali mjini Kinshasa ili kuwakamata wafungwa hao."	0
150	AVELINE KITOMARY-DAR ES SALAAM PACHA  waliougana Anisia na Melnes Bernard,  wamewasili jana katika uwanja wa ndege wa Julius  Nyerere jijini Dar es salaam  wakitokea nchini  Saudi Arabia baada ya kutenganishwa, matibabu yaliyogharimu dola za Marekani 500,000 (zaidi ya Sh bilioni 1.1) Mapacha hao walikuwa wameungana kifua, tumbo na nyonga walianza kufanyiwa upasuaji wa kutenganishwa Disemba 23 katika hospitali ya King Abdallah. Baada ya kutenganishwa, pacha hao ambao walizaliwa wakiwa na miguu mitatu, sasa kila mmoja amebaki na mmguu mmoja. Wakizungumza wakati walipowasili, madaktari bingwa wa upasuaji kwa watoto walisema waliungana na madaktari 35 wa Saudi Arabia na nchi zingine  ili kufanikisha upasuaji huo ambao ulifanyika ndani ya sasa 14. Mmoja wa Madaktari hao Dk Petronia Ngiroi, alisema madktari bingwa wa sehemu mbalimbali wa watoto walifanya uchunguzi na kuhakikisha kuwa upasuaji huo utafanikiwa. “Tangu wakiwa Muhimbili tuliwafanyia vipimo na tukawasiliana na madktari wa Saudi Arabia na tukawatumia vipimo wakatuambia inawezekana kufanyiwa upasuaji baada ya hapo tukaanza safari Julai 8 mwaka jana. “Tuliposafiri tulipokelewa vizuri na watoto wakaanza kupatiwa vipimo mbalimbali kwani umbali wa kutoka huku mpaka kule uliwafanya wawe na infection hivyo wakawafanyia consultation kwa madaktari wa mifupa, kibofu cha mkojo, madktari wa upasuaji kwahiyo wataalamu karibia wote waliwaona watoto,”alieleza Dk Ngiroi.  Daktari mwingine Dk Zainab Bohari, alisema pamoja na kuwa watoto hao waliungana, kila mmoja anaweza kuwa na tabia yake na wanauwezo wa kuishi muda mrefu kama watu wengine . “Kutenganishwa kwa kutawapa uhuru kwani tulipenda wote wawili watoke salama, walikuwa na miguu mitatu lakini kila mmoja amerudi na mguu mmoja na mguu wa tatu ulitumika kuziba vidonda vya upasuaji. “Hawa watoto wamenufaika kupitia ushirikiano  mzuri na Saudi Arabia, tukumbuke watoto hawa walitokea Bukoba hivyo tutafatilia hali zao mpaka wawe watu wazima hasa afya zao,”alisema Dk Bohari. Kwa upande wake Naibu  Katibu Mkuu wa Wizara ya Afya Maendeleo ya Jamii, Jinsia, Wazee na watoto, Dk Elias  Kwesi, alisema anashukuru ubalozi wa Saudi Arabia kwa ushirikiano waliouonesha  hadi kuwarudisha watoto hao kuwa salama. Naye Katibu Mkuu wa Waizara ya Mambo ya Nje na Ushirikiano wa Afrika Mashariki Balozi Mwinyi, alisema Serikali ya Tanzania inashirikiana kikamilifu na Serikali ya Saudi Arabia ambapo walitoa mashine na vifaa tiba 64. “Walitupa mashine na vifaa ambavyo viligawavywa bara walipata mashine 45 na Zanzibar walipewa 17 na pia msaada huu ambao tumepata kwa watoto hawa ni mkubwa pia,”alisema Mwinyi. Kwa upande wake mama wa watoto hao, Jonensia Jovitus, aliwashukuru watu wote walioshiriki katika kufanikisha matibabu ya watoto wake. “Napenda kuwashukuru wote kwani tokea ninamimba ya hawa watoto nilipata shida sana lakini kwa uwezo wa Mungu nikafanikiwa kujifungua salama, nawashukuru pia hospitali ya muhimbili kwa jitihada walizofanya kufanikisha jambo hilo,”alisema Jonensia.	3
151	" 	    	    ABUJA, NIGERIA   	RAIS wa Nigeria Muhammadu Buhari amerejea London, Uingereza kwa ajili ya matibabu, ikiwa ni wiki chache baada ya kukaa nchini humo kwa miezi miwili.   	Taarifa kutoka Ikulu imesema Buhari anahitajika kwenda Uingereza kuchunguzwa na madaktari.   	Hata hivyo, kufikia sasa hakuna taarifa kuhusu ugonjwa unaomsumbua wala muda ambao anatarajiwa kukaa nchini Uingereza.   	Anarudi Uingereza akiwa amekutana na wasichana 82 wa Chibok waliokuwa wameachiwa huru baada ya kuzuiliwa na wanamgambo wa Boko Haram kwa miaka mitatu.   	Lakini kutokana na afya yake, tukio hilo la kuwapokea juzi halikufanywa kuwa sherehe kubwa.   	Buhari amekuwa haonekani hadharani kipindi kirefu cha mwaka huu."	0
152	 SHIRIKISHO la Mpira wa Miguu Tanzania (TFF) limewataka viongozi wa Mkoa wa Rukwa kusimamia Uwanja wa Nelson Mandela unaofanyiwa marekebisho ili uwe tayari kwa mchezo wa fainali za Kombe la Shirikisho la Azam (ASFC) Hayo yalisema na Mkurugenzi wa Mashindano wa TFF jana, Salum Madadi baada ya kutembelea na kukagua uwanja huo juzi na kujiridhisha kuwa unahitaji marekebisho hasa sehemu ya kuchezea. “Uwanja wa Nelson Mandela unahitaji kufanyiwa matengenezo muhimu kwa sababu haujawahi kutumika kwa mashindano makubwa, pia ili uendane na viwango vinavyotakiwa na CAF na FIFA,” alisema Madadi. Pia Madadi alisema TFF inatoa shukrani kwa uongozi wa Mkoa wa Rukwa ulivyojipanga katika maandalizi ya fainali hizo. Katibu Tawali wa Rukwa, Makali aliihakikishia TFF kuwa Mkoa wa Rukwa umepokea kwa dhati kuwa mwenyeji wa fainali hizi za 2020 na kumhakikishia kufanya marekebisho kwa sehemu zote zilizotakiwa kurekebisha. “Fainali hizi ni kubwa, tuko tayari, tumeanza maandalizi . Tunawaasa wananchi na wadau wa michezo kutoa ushirikiano kuanzia sasa ajenda yetu ni hii ili fainali zifanyike kwa ufanisi mkubwa,” alisisitiza Naye Mkurugenzi Mtendaji Manispaa ya Sumbawanga, Jacob Mtalitinya alisema mashindano hayo yanafanyika kwa mara ya kwanza mkoani Rukwa na kuwataka wakazi wake kuchangamkia fursa hiyo. “Kutakuwa na wageni wengi kutoka mikoa ya jirani hata nchi jirani ...pia timu mbili zitakazocheza fainali watakuwa na wachezaji na viongozi wao ambao watalala mjini hapa. Hivyo nawashauri wafanyabishara wenye nyumba za kulala wageni na wajasiriamali kuchangamkia fursa hii,” alisisitiza. TFF ilitangaza Uwanja wa Nelson Mandela uliopo Sumbawanga Manispaa ya Sumbawanga, Mei 30 mwaka huu au wiki ya kwanza ya Juni, 2020 fainali za FA zitafanyika huko huku mgeni maalumu akitarajiwa kuwa Waziri Mkuu Kassim Majaliwa.	2
153	 SERIKALI ya Tanzania kupitia Shirika lake la Maendeleo ya Petroli (TPDC), imedhamiria kuongeza kasi ya utafi ti wa uwepo wa mafuta nchini hasa katika eneo la Eyasi Wembere.Kasi hiyo itakayokwenda sambamba na kuongeza upatikanaji wa gesi asilia katika kisima cha Tausi kilichopo Mnazi Bay, kaskazini mkoani Mtwara, inatarajiwa kuonekana katika mwaka huu wa fedha.Kwa kuanzia, TPDC inatarajiwa kuchimba visima vitatu vya majaribio ya utafutaji mafuta vyenye ukubwa wa meta 300 kupata picha halisi za miamba na data za mitetemo katika eneo la utafutaji mafuta katika Kitalu cha Eyasi Wembere, ambacho kina ukubwa wa kilometa za mraba 19.2.Hayo yamethibitishwa na Mjiofizikia wa shirika hilo, Faustine Kayombo alipokuwa anazungumzia maendeleo ya utafiti wa upatikanaji mafuta na ongezeko la gesi asilia nchini.Amesema, utafiti unaendelea huku kukiwa na hatua mbalimbali za maendeleo, ambapo katika mwaka huu wa fedha, zimetengwa fedha kwa ajili hiyo.Alisema katika eneo hilo la Eyasi Wembere, wametenga eneo maalumu kwa lengo la kutafuta mafuta kutokana na kuwepo katika Bonde la Ufa upande wa Mashariki.Nchi nyingine za ukanda huo kama Uganda ilipata mafuta katika bonde hilo upande wa magharibi katika eneo la Ziwa Albert. Aidha, Kenya wamepata mafuta huko Turkana na viashiria vinaonesha katika eneo hilo upande wa Tanzania kunaweza kuwa na mafuta.Mtaalamu huyo alisema; “Ukiangalia kijiolojia, Uganda wamegundua mafuta na mazingira yake yanafanana na eneo la upande wa Tanzania katika Eyasi Wembere, hivyo katika mwaka huu wa fedha Shirika linatarajia kuchimba visima vitatu vifupi ili kufahamu mpangilio wa miamba ukoje na tabia zake, visima hivyo vina ukubwa wa mita 300 kila kimoja ili kupata picha halisi za miamba na data za mitetemo ikisaidia kupata picha halisi.”Akizungumzia fedha kwa ajili ya utafiti huo, alisema zipo kwenye bajeti ya maendeleo katika mwaka huu wa fedha na tayari manunuzi mchakato wake ulianza mwaka uliopita kwa kutegemea fedha za ndani.Alisema kutokana na kuongezeka kwa uchumbaji gesi asilia, Watanzania wanatakiwa kuendelea kuwa na subira kuwa ipo siku itatangazwa ugunduzi wa mafuta na gesi asilia kuongezeka kwa kiasi kikubwa.Aidha, akizungumzia ongezeko la kiwango cha gesi asilia nchini, alisema idara ya utafiti, uendelezaji na uzalishaji ina vitalu vinne ambavyo ni vya mkakati vilivyopo Mnazi Bay Kaskazini, Songosongo. Kwamba mwaka uliopita wa fedha, ulifanyika utafiti wa data za mitetemo na kuonesha uwezekana wa kuchimba gesi kwa kuwepo mashapu matatu yenye gesi ya kutosha.Alisema takwimu za awali, zimeonekana za kutosha na mwaka huu wa fedha, wataanza kuchimba katika shapu mojawapo kwa kuchimba kisima cha kwanza kitakachoitwa Tausi, kinachokadiriwa kuwa na gesi yenye futi za ujazo trilioni 1.5.Alisema Kitalu cha pili cha West Songosongo, kina futi za ujazo bilioni 682 kwa sasa na kwamba nchi inaandaa takwimu za kiuchumi, zitakazowasilishwa serikalini kwa lengo la kuombea fedha ili kuhakikisha mradi huo unafanikiwa.Aidha, katika kitalu hicho, kwa mwaka huu wana mpango wa kukusanya data za mitetemo katika maeneo hayo ili kupata takwimu za jumla, kwani zilizokusanywa awali zilikuwa nusu hivyo, data za mitetemo zitabainisha zaidi chini kuna ni nini.Hivi karibuni, Waziri wa Nishati, Dk Medard Kalemani alitangaza serikali kwa kushirikiana na kampuni ya mafuta ya Total, itafanya utafiti ili kuongeza kasi ya kuifanya Tanzania kuwa nchi ya uchumi wa kati.	5
154	 WAZIRI wa Afya, Maendeleo ya Jamii, Jinsia, Wazee na Watoto, Ummy Mwalimu ameonya kuwa, kuna uwezekano mkubwa wa kuingia kwa ugonjwa wa ebola nchini.Kwa mujibu wa Waziri Ummy, uwezekano huo unasababishwa na kuwepo kwa ugonjwa huo katika nchi ya Jamuhuri ya Kidemokrasia ya Congo (DRC).Amesema, Shirika la Afya Ulimwenguni (WHO) limeijumuisha Tanzania kwa miongoni mwa nchi jirani na DRC zilizo hatarini kupata maambukizi ya ebola.“Hadi sasa hakuna Mtanzania anayesadikiwa au aliyegundulika kuwa na ebola lakini Watanzania wanajulishwa kuwa, tupo hatarini hivyo waachukue tahadhari zote muhimu” amesema Waziri Ummy na kuongeza kuwa, kama ugonjwa huo utaingia nchini Serikali ipo tayari kuudhibiti.Amesema, kwa mujibu wa WHO, hadi sasa watu 91 wamegundulika kuwa na ebola nchi DRC na 50 kati yao hao wamepoteza maisha.Waziri Ummy amesema, Serikali imechukua hatua za tahadhari ikiwa ni pamoja na kuwaweka wataalamu wapya 35 mipakani na wiki ijayo itatoa mafunzo kwa wataalamu 80 wa tiba kuhusu kujikinga na kudhibiti ebola.Ametoa mwito kwa wananchi kutogusa majimaji ya watu wanaosadikiwa au waliogundulika kuwa na ebola na pia watoe taarifa haraka wanapomhisi yeyote kuwa na ugonjwa huo.	1
155	Timu kadaa za ligi kuu ya uingereza zimeonyesha nia ya kumchukua mshambuliaji na nahodha wa timu ya Taifa ya Tanzania Mbwana Samatta.   Endapo michongo hiyo itafanikiwa Sammata atakuwa ameweka rekodi nyingi katika medala za soka la Tanzania kwa kuwa Mchezaji wa kwanza kucheza katika ligi hiyo kubwa duniani ambayo kila mwanasoka anaiota.   Kwa mujibu wa mtandao w Daily mail kalbu ya soko ya Norwich City imetenga dau la Euro milioni 11 kumna Samatta ambaye sasa anakipiga katika ligi kuu ya Ubeligiji akiwa na klabu yake ya Genk.   Mbali na Norwich klabu nyingine za Uingereza zilizoonyesha nia ya kumuhitaji ni Asron Villa na Brigton, wote wanaangalia uwezekano wa kunasa sahihi yake katika usajili ya dirisha dogo mwezi huu.   Huko Genk kwa msimu huu unaondelea Samatta amecheza mechi 20 huku akiwa amepachika magoli 7.  	2
156	BOUR EN BRESSE, UFARANSA NYOTA wa mbio za baiskeli katika mashindano ya Tour de France, Jarlinson Pantano, amefanikiwa kushinda hatua ya 15 ya michuano hiyo baada ya wapinzani wake 30 kuanguka. Mbio hizo ambazo zilikuwa zinafanyika kwenye mji wa Bour en Bresse, Pantano alishinda hatua hiyo baada ya ajali ambayo ilitokea na kusababisha waendesha baiskeli 30 kuanguka hivyo kumfanya Pantano awapite na kushinda hatua hiyo. Hata hivyo, mshindi huyo alidai kwamba hakuwa na uhakika wa kushinda kwa kuwa tayari alikuwa ameachwa nyuma huku akiamini kuwa Chris Froome angeweza kushinda. Hata hivyo, Froome ambaye alishinda kwenye hatua ya tisa, juzi alishindwa kuwika japokuwa aliachwa nyuma kwa dakika tatu, ila inadaiwa angeweza kufanya vizuri bila ajali kutokea.	2
157	BOGOTA, COLOMBIA  MGOMBEA wa Chama cha Kihafidhina, Ivan Duque ameshinda duru ya kwanza ya uchaguzi wa rais iliyofanyika juzi, lakini hakupata asilimia 50 ya kura ambayo ingemwezesha kuepuka duru ya pili ya uchaguzi. Duque alipata asilimia 39.2 ya kura zote zilizopigwa, akifuatiwa aliyekuwa mwanachama wa kundi la waasi, Gustavo Petro aliyepata asilimia 25 ya kura. Taarifa rasmi iliyotolewa na mamlaka zinazosimamia uchaguzi nchini Columbia zimeeleza kuwa uchaguzi wa juzi ni wa kwanza kufanyika bila kitisho cha waasi wa FARC, katika kipindi cha takriban nusu karne. Uitikiaji wa wapigakura ulikuwa wa kiasi cha asilimia 53.2, na umefanyika katika mazingira ambayo Mwenyekiti wa Tume ya Taifa ya Uchaguzi, Juan Carlos Galindo ameyataja kuwa ya kawaida kabisa. Mazingira hayo ya amani yamesifiwa na Rais Juan Manuel Santos anayemaliza muda wake, ingawa makubaliano ya amani aliyoyasaini na waasi wa FARC, yalikuwa kigezo kilichowapa mafanikio wagombea wawili waliofanikiwa kuingia duru ya pili. Duque ameshinda kupitia jukwaa la ahadi ya kuyaandika upya makubaliano hayo, ambayo anasema yanaliendekeza zaidi kundi la FARC, ambalo liliendesha vita vya uasi kwa miongo kadhaa kabla ya kujigeuza kuwa chama cha siasa. Hata hivyo, amesema nia yake si kuyasambaratisha makubaliano hayo bali kuhakikisha haki, kuzungumzia ukweli, kuwalipa fidia waathirika wa uasi wa FARC na kukamilisha vifungo vyao jela kulingana na matarajio ya waathirka.	0
158	 RIO DE JANEIRO, BRAZIL TIMU ya taifa ya soka ya Brazil, imefanikiwa kuingia hatua ya nusu fainali katika michuano ya Olimpiki baada ya kuichapa Colombia mabao 2-0. Brazil ambao ni wenyeji wa michuano hiyo, walikuwa na wakati mgumu katika michezo miwili ya mwanzo ambapo walitoa suluhu dhidi ya Afrika Kusini na Iraq na kuwafanya mashabiki wa timu hiyo kuizomea. Hata hivyo, waliweza kuutumia vizuri mchezo uliofuata dhidi ya Denmark na kushinda mabao 4-0 na kuwafanya waingie hatua ya robo fainali kabla ya juzi kuichapa Colombia mabao 2-0 na kuingia nusu fainali katika michezo hiyo ya Olimpiki. Mabao ya nahodha wa timu hiyo, Neymar na Luan Vieira, yalipeleka furaha kwa mashabiki wao ambao walikuwa wakiisema vibaya timu hiyo ya taifa. Hata hivyo, wenyeji hao wanatarajia kucheza mchezo wa nusu fainali dhidi ya wapinzani wao Honduras keshokutwa.	4
159	 Kocha wa riadha, Nelson Mrashani alisema kuwa klabu yake imewadhamini washiriki hao ili kuhamasisha na kuendeleza mchezo huo na kuunga mkono juhudi zinazofanywa na Shirikisho la Riadha Tanzania (RT), kuendeleza riadha hapa nchini.Mrashani, alisema pia Rhino Sports Talents imepata nafasi kwa wanariadha watakaofanya vizuri kwenye mbio hizo kutoka Tanzania, kushiriki mbio nchini Poland na Denmark.Alisema kuwa mbio za Poland zitafanyika Aprili 7, ambazo ni nusu marathon, Mei 6 marathon, Mei 19 nusu marathon, Juni 2 nusu marathon, Juni 23 nusu marathon, Septemba 8 Kilometa 10, Septemba 15 nusu marathon.Alisema pia klabu hiyo imepata nafasi ya kupeleka wanariadha watatu katika mbio zingine Denmark kuanzia Juni hadi Septemba mwaka huu kwa watakaofanya vizuri kwenye Kilimanjaro Marathon.Kocha huyo, aliwataka wanariadha wa Tanzania wajitahidi Kilimanjaro Marathon ili wasikose hizo nafasi za kwenda kushiriki mbio hizo nje ya nchi kwa kuweza kujiandaa na Michezo ya Olimpiki 2020 itakayofanyika Japan.Aliwataja baadhi ya viongozi waliothibitisha kuwa ni Mkuu wa Mkoa wa Kilimanjaro, Anna Mghwira, Mkuu wa Wilaya Moshi, Kippi Warioba, Kamanda wa Polisi Mkoa wa Arusha, DCP Charles Mkumbo na SACP Camilius Wambura. Wengine watakaoshiriki ni pamoja na George Katabazi (RCO Arusha), Nicholaus Saro (DTO Arusha), Damas Massawe (OC-CID, Arusha), na wengine watakimbia kilometa tano na 21.Mrashani aliwataja wanariadha kuwa ni Rashid Muna, Emmanuel Ramadhani, Mohamed Ramadhani, Getuni Gumali na Banuelia Brighton kwa upande wa Kilometa 42.Kwa upande wa Kilometa 21 ni Philipo Mambo, Jonas Gwae, Joseph Sulle, Josephat Joshua, Wilbard Peter, Bazil John, Fabiano Nelson, Bazil Sulle, Fabiola William, Sylvester Naasi na Mwanariadha wa zamani na Kocha wa mchezo huo, Maxmillian Irange.Udhamini mkubwa umetolewa na Kampuni ya Marenga Investment iliyoko Moshi, ambayo inashughulikia bidhaa za vyakula vya kuku na uuzaji na usambazaji wa vyakula mbalimbali.	2
160	 Rais wa Zanzibar, Dk. Ali Mohamed Shein, amesema Serikali ya Mapinduzi ya Zanzibar (SMZ), itaendelea kuwatunza na kuwaenzi wazee.Dk. Shein ameyasema hayo leo kwa nyakati tofauti katika ukumbi wa Kiwanda cha Mafuta na Makonyo Wawi Mkoa wa Kusini Pemba, alipofanya mkutano na wazee wa CCM wa Wilaya ya Chake Chake.Alieleza kuwa Serikali ya Mapinduzi ya Zanzibar inathamini na inazijali juhudi za wazee, walizozichukua hadi kupelekea kupatikana uhuru wa Tanganyika na uhuru wa Zanzibar kupitia vyama vya ASP na TANU.Dk. Shein alisema kuwa wazee ndio walioijenga Zanzibar na kuleta ukombozi na kuwakomboa wanyonge.“Hapa tulipofika ni nguvu za Mwenyezi Mungu pamoja na wazee wetu, hivyo tunapongezana kwa kutekeleza Ilani ya Uchaguzi ya CCM ya mwaka 2015 -2020,” amesema Dk. Shein.Amesema Serikali ya Mapinduzi ya Zanzibar imekuwa ikitumia wastani wa zaidi ya sh milioni 600 kwa mwezi kwa ajili ya kuwapa pensheni wazee.Kwa mujibu wa Rais Shein, si nchi nyingi duniani zilizo na mfumo huo wa kuwapa pensheni wazee.Alieleza kuwa katika Afrika Mashariki, ni Zanzibar pekee yenye utaratibu huo.Amesema kuwa kiwango hicho kilichoanza cha Sh 20,000 si kidogo.Aidha Dk. Shein alisema serikali iliongeza bajeti ya wizara ya afya kwa ajili ya kununua dawa, ambapo hivi sasa vituo vyote vya afya vya Zanzibar vimekuwa vikipata dawa kwa wakati.Alisisitiza kuwa endapo atasikia kuna kituo cha afya kinawauzia dawa wananchi, wahusika watashughulikiwa.Naibu Katibu Mkuu wa CCM Zanzibar, Abdalla Juma ‘Mabodi’ amesema hekima za kuwaenzi wazee, zimeanza kabla ya Mapinduzi na hadi leo hekima na busara hizo, zinaendelea kutumika, ikiwemo kuwatunza wazee wote wa Unguja na Pemba.Wazee hao walimpongeza Dk. Shein kwa kusimamia Ilani kwa kuanzisha utaratibu wa kuwatunza wazee kwa kuwapatia Sh 20,000 kwa kila mwezi bila ya ubaguzi.	1
161	NA AYOUB HINJO WAKATI mwingine kwenye maisha ni bora kuwa na swali lisilojibika kuliko kuwa na jibu la swali lisiloulizwa. Nitakwambia kwanini. Mwerevu mmoja aliwahi kusema, ‘palipo na imani hakuna maswali, pasipo imani, hakuna majibu’. Wangapi leo hii wana imani na Abdulaziz Makame ‘Bui’? Yuko wapi mwenye jeuri ya kusimama na kumtaja Makame kama mwarobaini wa tatizo la kiungo mkabaji linaloisumbua klabu ya Yanga? Huyu Makame aliyezitawala kurasa za mbele za magazeti nchini alitosha kuwafanya Yanga wamsahau Athuman Iddi ‘Chuji’  Ndiye huyu atakayepaendeleza pale palipoachwa na Frank Domayo ‘Chumvi’? Tulishamwona Kenya akiwa na kikosi cha Zanzibar Heroes, katika michuano ya Chalenji. Tukamwona tena katika mechi za Kombe la Mapinduzi akiwa na timu yake ya Mafunzo. Baadaye tukaona picha zilizomwonyesha akiwa sehemu ya kikosi cha Simba misimu kadhaa nyuma lakini alishindwa kutamba ndani ya timu hiyo. Kawaida tu, wala hakuna tatizo hapo. Kifupi tumeshasikia kila kitu kutoka kwake, lakini nani aliye tayari kumpa dhamana? Nani mwenye uhakika na majibu ya maswali haya kwa sasa? Bila shaka hakuna. Na hakuna kwa sababu hakuna aliye na imani na ishu za usajili. Kwenye mchezo wa soka, ni vitu viwili tu ambavyo makocha huvifanya wakiamini kwenye kufanikiwa na kufeli. Wanaposajili na wanapofanya mabadiliko ya mchezaji ‘substitution’. Kusajili mchezaji mpya hakuna tofauti sana na kufanya mabadiliko ya mchezaji mmoja na kumwingiza mwingine kwenye dakika 75 ya mchezo. Haihitaji uwe na uhakika sana, kinachotakiwa ni imani na kusubiri. Makocha hulazimika kusubiri na kuamini kamari zao. Unaweza kufanikiwa na unaweza kufeli vile vile. Achana na mifano mingi ya Ulaya, watazame hawa hawa Yanga. Mpaka sasa mashabiki na baadhi ya viongozi wao wanalizungumza tatizo la kukosa kiungo mkabaji kama tatizo jipya kikosini kwao. Wanasahau kuwa ujio wa Bui ni mwendelezo wa sajili zao za nguvu wanazofanya bila mafanikio katika kuziba nafasi hiyo. Tangu Chuji aondoke, Yanga wameendelea kuteseka na pengo hilo misimu na misimu. Angalau Frank Domayo aliwapa kitu tofauti kidogo, lakini bahati mbaya hakudumu sana, akatimka zake.  Baada ya hapo wakamleta Emerson, yule Mbrazil wa Marcio Maximo. Dakika 90 tu za pambano dhidi ya Simba zilitosha kumfungashia virago na kumrejesha Rio de Janeiro. Wakamleta Mghana, Joseph Zutta. Michezo kadhaa baadaye, akabadilishiwa majukumu. Kutoka kuwa kiungo mkabaji hadi kuwa msaidizi wa Juma Abdul, kama beki wa pembeni. Maajabu yakaendelea! Kutoka hapo ndio wakaibuka kina Said Makapu kabla George Lwandamina, hajajitutumua na kumshusha ‘Mkata umeme’, Justice Zullu, kutoka Zambia. Lakini bado bundi akabaki juu ya paa lao. Zullu akachemka kama walivyochemka wengine walioaminiwa kwenye nafasi ile. Kuna kitu Yanga wanatakiwa kujifunza hapa.  Hii si mara yao ya kwanza kusajili kiungo mkabaji, wameshasajili sana ila wamefeli. Nini wafanye? Kwanza wakubali kuna tatizo katika mfumo wao wa kusaka wachezaji, na hii itakuwa njia yao ya kwanza ya kutatua tatizo lao. Kwanini wao? Simba hawajawahi kukosea kwenye nafasi hiyo. Alipoondoka Justice Majabvi, wakamleta James Kotei, tena wakati huo huo, Jonas Mkude akiendelea kubaki kikosini. Kwa haraka haraka unagundua kwa misimu zaidi ya minne sasa, Simba wamekuwa na viungo wakabaji wawili bora katika kikosi chao. Kwanini iwe ngumu kwa Yanga? Siku zote wenye akili huwa na majibu sahihi, lakini wenye maarifa huwa na maswali sahihi. Yanga wangepata kwanza maarifa ya kujiuliza swali hilo. Tatizo liko wapi? Ni ubovu wa makocha? Hans van der Pluijm, Marcio Maximo na George Lwandamina, hawana macho mazuri kwenye soko la usajili? Hili linaweza kujibika kirahisi kwa mifano niliyoitaja hapo juu, asilimia kubwa ya sajili hizo zilizofeli zilifanywa na wao. Emerson ni wa Maximo, Zutta ni wa Pluijm, Zullu ni kijana wa Lwandamina. Lakini kwanini makocha wakubwa kama hawa wamefeli, hasa kwenye namba 6 tu? Hili ndilo swali lisilojibika. Hata Mwinyi Zahera alithubutu kumtumia Feisal Salum ‘Fei Toto’ katika kiungo cha ukabaji licha ya uwepo wa Papy Tshishimbi kikosini, labda msimu ujao anaweza kuwa na majibu sahihi juu ya nafasi hiyo.  Si dhambi kumtumia Fei Toto hapo lakini bado hakukidhi kile kilichotakiwa kufanywa katika eneo hilo, pengine msimu ujao atatumika eneo sahihi zaidi. Lakini jibu la swali lisiloulizwa ni hili unaloweza kulipata pale utakapotafuta kwanini Simba wanafanikiwa sana kwenye sajili zao za kiungo mkabaji. Ukweli mchungu ni kuwa, viongozi wa Simba wana uelewa mkubwa na falsafa ya soka letu. Nieleweke hapa. Huenda wasiwe na mafanikio makubwa sana lakini ni mara chache kuona wakifeli kwenye usajili hasa wanapoingia wenyewe kazini. Kuna wakati husajili kwa ushauri wa kocha, lakini na wao kuna nyakati hujiweka mbele na kumshauri kocha ni aina gani ya wachezaji wanaoweza kumudu soka la Bongo. Kawaida falsafa ya nchi yetu, hatuchezi soka la nafasi. Tumechukua tamaduni baadhi ya nchi za Amerika Kusini. Hatukabi nafasi, tunakaba mtu. Ukishaligundua hilo, ndio unatakiwa kwenda sokoni na kusaka mtu wa aina hiyo. Mtu aina ya Himid Mao. Mtu mgumu mwenye moyo wa Mao Tse-tung na kichwa kizuri kama cha Adolph Hittler. Unatawala duara kimkakati na roho mbaya! Said Makapu angeweza kuwa mtu sahihi, ila anakosa mikakati kichwani mwake. Si mchezaji wa timu kubwa pindi Yanga inapocheza na timu ndogo.  Ni mzuri timu ikiwa haina mpira, lakini hana faida kubwa katika kuisaidia timu kupata matokeo. Ni mchezaji mzuri kibongo bongo, ila Yanga inahitaji mtu mwingine mzuri zaidi yake. Atakayekaba na kutengeneza nafasi pia. Sasa Yanga wamempata Makame. Huenda baada ya kuwasili, Yanga hawajamwambia jambo lingine kuhusu kambi ya Morogoro na umuhimu wa kuivaa jezi hiyo ya mabingwa mara nyingi zaidi. Huenda pia hawajamwandaa kisaikolojia kucheza mbele ya mashabiki zaidi ya 50,000 watakaokuwa wakizomea na kushangilia. Hawajamwambia pia kuhusu mashabiki wake. Anaweza kushangiliwa wakati akiingia na kuzomewa wakati akitoka. Mwambieni Makame ameshafika Kariakoo, akitegemea kupata yote, atakosa vyote	2
162	 WAZIRI MKUU Kassim Majaliwa amewaagiza wadau wa masuala ya utalii nchini wafanye mapitio ya gharama za huduma wanazowatoza watalii na amesisitiza kuwa si sahihi kuwatoza wazawa kwa kutumia fedha za kigeni au gharama sawa na wageni.Ameyasema hayo wakati akizungumza na wanachama wa Umoja wa Wenye Mashamba Jozani (UWEMAJO), mara baada ya kukagua miradi ya umoja huo.Waziri Mkuu amesema kuwa kuna baadhi ya maeneo ya kutolea huduma za kitalii wazawa wanatozwa gharama sawa na wageni na kusisitiza waandae viwango maalumu kwa ajili ya wazawa ili kuhamasisha utalii wa ndani.Alisema ni lazima wadau hao wakatengeneza mazingira mazuri, yatakayowavutia wazawa kutembelea maeneo mbalimbali ya vivutio vya utalii nchini.“Kitendo cha kuwatoza wazawa gharama sawa na wageni kitasababisha baadhi kushindwa kutembelea maeneo hayo.” Alisema.Akiwa katika eneo hilo, Waziri Mkuu alisema amefurahishwa na namna ambavyo umoja huo unavyotunza mazingira pamoja na viumbe maliasili nyingine kama kobe, kasa, samaki na hivyo kulifanya eneo hilo kuwa kivutio cha utalii.Hali ya usalama Aidha Waziri Mkuu ameuagiza uongozi wa mkoa wa Mjini Magharibi kuhakikisha hali ya usalama inaimarishwa ili kuboresha shughuli za utalii na kulinda usalama wa raia na mali zao.Pia, Waziri Mkuu alimuagiza Naibu Waziri wa Mambo ya Ndani ya Nchi ahakikishe Jeshi la Polisi linadhibiti mianya yote ya uingizwaji, usafirishwaji, uzalishaji na utumiaji wa dawa za kulevya pamoja na vitendo vya ukatili wa jinsia dhidi ya wanawake na watoto.Waziri Mkuu alisema hayo jana wakati akizungumza na viongozi na watumishi wa Mkoa wa Mjini Magharibi kwenye ukumbi wa mikutano wa Hotel Verde na kusisitiza watumishi kutimiza majukumu yao ipasavyo.“Huu ni mji wa kitalii, hivyo ni lazima polisi wakaimarisha hali ya usalama, vitendo vya wizi na uporaji lazima vidhibitiwe. Pia halmashauri ya Jiji nayo ihakikishe hali ya usafi inaimarishwa hususani katika barabara. Mji huu lazima uvutie,” alisema.Azungumzia elimu Katika hatua nyingine, Waziri Mkuu alisema hali ya ufaulu kwa upande wa elimu ya msingi si nzuri, hivyo ameuagiza uongozi wa wizara ya elimu uhakikishe unafanya mabadiliko katika kuisimamia sekta hiyo.“Maofisa elimu waache kukaa maofisini waende mashuleni kusimamia ufundishaji,” alisema Majaliwa.Alisema serikali inataka kuona watoto wakifanya vizuri, kuanzia ngazi ya elimu ya msingi hadi elimu ya juu.Suala la Afya Akizungumzia kuhusu sekta ya afya, Waziri Mkuu aliwataka watumishi waimarishe utoaji wa huduma hizo kwa wananchi kwa sababu serikali imefanya mabadiliko kwenye sekta hiyo ikiwa ni pamoja na kuongeza bajeti ya dawa.Aidha Waziri Mkuu ameuagiza uongozi wa mkoa wa Mjini Magharibi ufanye tathmini ya utendaji wake na kubaini mafanikio yanayopatikana katika ukusanyaji wa mapato pamoja na changamoto zitakazojitokeza ili waweze kupatia ufumbuzi kwa wakati.Mkuu wa Mkoa wa Mjini Magharibi, Hassan Khatibu amemhakikishia Waziri Mkuu kuwa maelekezo yote aliyotoa kwao ameyapokea na kwamba watayafanyia kazi ipasavyo ikiwa ni pamoja na kuimarisha ukusanyaji wa mapato.	1
163	 Ushindi huo wa Simba ni baada ya kushindwa kushinda kwa miaka mitatu iliyopita kwenye uwanja huo wa Sokoine. Bao hilo lilifungwa dakika ya 84 baada ya mabeki wanne wa Prisons kushindwa kuokoa mpira uliokuwa miguuni mwa Bocco.Kutokana na ushindi huo Simba itaendelea kubaki kileleni mwa msimamo wa ligi kwa pointi 22, ikiendelea kusubiri matokeo ya mechi ya Azam na Njombe Mji leo ambapo kama Azam itashinda italingana pointi na Simba.Katika mechi ya jana, Simba ilitawala mpira kipindi cha kwanza huku wapinzani wao wakionekana kucheza kwa kujihami zaidi na kuruhusu mashambulizi. Kipindi hicho cha kwanza Simba ilitengeneza nafasi mbili kupitia kwa Shiza Kichuya na Mwinyi Kazimoto na kushindwa kuzitumia ipasavyo.Kadhalika, Prisons walitengeneza nafasi moja hawakuitumia ipasavyo. Kipindi cha pili Kocha Joseph Omog alifanya mabadiliko ya kikosi chake kwa kuwatoa Haruna Niyonzima, Kazimoto na Mzamiru Yassin na kuingia Mohamed ‘Mo’ Ibrahim, Laudit Mavugo na Ally Shomari ambapo kuingia kwao kulibadili mchezo kwa asilimia kubwa.Mabadiliko hayo yalichangia Simba kushambulia na kuwasumbua mabeki wa Prisons mara kwa mara ambapo Mo, Mavugo na Bocco walionekana kusumbua kwenye lango la wapinzani na kuwalazimisha mabeki pinzani kurudi nyuma kulinda zaidi badala ya kushambulia.Mbali na mchezo huo uliochezwa Mbeya, Ruvu Shooting ikiwa nyumbani Mabatini, Mlandizi ilipata ushindi wa kwanza wa bao 1-0 dhidi ya Ndanda FC. Ushindi huo umeondoa gundu lililowapata msimu huu na pengine sasa watapata nguvu ya kupambana katika michezo inayofuata.Aidha, Majimaji ilipata ushindi wa mabao 2-1 dhidi ya Mbao FC kwenye Uwanja wa Majimaji Songea huku Stand United ikipata sare ya bila kufungana 0-0 dhidi ya ndugu zao wa Shinyanga, Mwadui FC.	2
164	 WANAWAKE wa Tanzania jana waliungana na wanawake wenzao duniani kuadhimisha Siku ya Wanawake Duniani, huku Rais John Magufuli akiwashukuru kwa mchango mkubwa kwa Taifa.Rais Magufuli amesema serikali inatambua na kuthamini juhudi zao mbalimbali na kwamba anawatakia heri ya Siku ya Wanawake Duniani, ambayo huadhimishwa Machi 8 kila mwaka duniani kote. Alisema hayo kwenye Uwanja wa Ndege wa Kimataifa wa Julius Nyerere (JNIA) jijini Dar es Salaam jana, baada ya kuagana na mgeni wake, Rais Paul Kagame wa Rwanda.Alisema hayo alipowasalimia wananchi wa Dar es Salaam, waliojitokeza kumuaga Kagame, ambao wengi wao walikuwa ni wanawake. Katika salamu hizo, Rais Magufuli alisema anawashukuru wanawake wote nchini kwa mchango wao mkubwa kwa Taifa na kwamba serikali inatambua na kuthamini juhudi zao mbalimbali. “Mungu awabariki sana akina mama, mnafanya kazi nzuri kwa ajili ya Taifa hili, endeleeni kuimarisha umoja wa Watanzania wote, serikali ninayoiongoza inathamini sana kazi nzuri zinazofanywa na akina mama, endeleeni kutembea kifua mbele, Mungu atawalinda.“Na mimi sasa hivi naondoka kwenda kumuona mama yangu hospitalini katika siku yake hii, pia natoa shukrani nyingi kwenu na kwa viongozi wa mkoa na wilaya kwa jinsi mnavyojitolea kuwapokea na kuwaaga vizuri wageni wetu,” alisisitiza Rais Magufuli. Mkoani Dar es Salaam, wasichana 100 waliomaliza kidato cha nne mwaka jana na kufaulu masomo ya Sayansi, wamepata ofa ya kusomeshwa na Ofisi ya Mkuu wa Mkoa wa Dar es Salaam, Paul Makonda. Makonda alitoa ofa hiyo ikiwa ni Siku ya Wanawake Duniani, yenye kaulimbiu ‘Badili fikra kufikia usawa wa kijinsia kwa maendeleo endelevu’ ambako alikuwa mgeni rasmi katika maadhimisho kwenye Ukumbi wa Mlimani City.“Wasichana 100 waliofanya vizuri kidato cha nne masomo ya Sayansi ofisi yangu itawasomesha, wameonesha nia, hivyo ni lazima tuwashike mkono, tutawalipia ada na mahitaji yote muhimu ya shule,” alisema Makonda. Alisema ameamua kutoa upendeleo kwa watoto wa kike, kwa kuwa wamezungukwa na changamoto nyingi, ikiwemo za mfumo dume katika taifa.“Mtoto wa kike mbali na changamoto za mfumo dume, pia kuna changamoto za manyang’au kama dereva wa bodaboda, bajaji, makondakta na madereva, na baadhi ya walimu wasio na weledi ambao wamekuwa wakiwalaghai na kuwabebesha mimba” alisema. Katika hatua nyingine, Makonda alisema watoto 1,900 wamepata baba zao na wanawalea, ambao awali walitelekezwa na ofisi yake kuanzisha mchakato wa wakazi waliotelekezwa na wenza wao kufika ofisini kwake.Aliwahakikishia akinamama wote na wananchi wa Mkoa wa Dar es Salaam kuwa hatokubali watoto waliowabeba matumboni mwao miezi tisa na kuwalea kwa tabu, wafe kwa matumizi ya dawa ya kulevya. ‘Naomba tuungane na Mheshimiwa Rais wetu Magufuli kuhakikisha tunashinda dhidi ya wauaji na wanyonyaji wanaofanya biashara haramu ya dawa za kulevya, kama uliweza kumtunza tumboni miezi tisa basi usikubali mtoto wa mwingine akakatisha matumaini yako, mlinde mwanao ili ule matunda ya uzao wako,” alisisitiza.Mke wa wa Rais wa Zanzibar, Mama Mwanamwema Shein amesema Mapinduzi ya Zanzibar ya mwaka 1964, yamewakomboa wanawake na kufungua milango ya fursa mbali mbali ikiwemo za uongozi na elimu. Mama Mwanamwema alisema hayo Gombani kisiwani Pemba wakati akihutubia wananchi katika kilele cha Siku ya Wanawake Duniani, akieleza kuwa katika awamu mbali mbali wanawake wamepewa fursa za uongozi wa juu. Kwa mfano, alisema katika Serikali ya Awamu ya Tano ya Rais wa Zanzibar, Dk Ali Mohamed Shein, wanawake wameshika nafasi za juu za uwaziri katika wizara nyeti zinazoigusa jamii moja kwa moja.Aidha, alisema mawaziri hao wameonesha uwezo mkubwa katika kuziongoza wizara hizo kiasi ya jamii yenyewe kuthibitisha kwamba wanawake wakipewa nafasi za uongozi wanaweza. “Serikali ya Mapinduzi ya Zanzibar imetoa nafasi nyingi kwa wanawake katika ngazi ya maamuzi ambapo kwa sasa wapo mawaziri watano walioshika nafasi nyeti za uongozi,” alisema.Aidha, alisema nafasi hizo zipo kwa upande wa vyombo vya maamuzi ikiwemo Mahakama ambako wanawake wanashikilia nafasi hizo ikiwemo majaji. Aliwataka wanawake kupambana na vitendo vya udhalilishaji na kutoa taarifa hizo katika vyombo vya sheria kwa ajili ya uamuzi sahihi. Mapema Waziri wa Uwezeshaji, Wanawake na Watoto, Mauldline Castico aliwataka wanawake kusimamia malezi ya watoto kwa lengo la kujenga Taifa bora la baadaye lenye maadili mazuri.Alisema viongozi wazuri watapatikana kwa kuwepo watoto waliofunzwa na kulelewa katika maadili bora huku wakipata fursa zote muhimu ikiwemo elimu. Mwenyekiti wa Umoja wa Wanawake wa Chama Cha Mapinduzi, Gaudensia Kabaka aliwataka wanawake kamwe wasikae nyuma na wasimame kidete kuhakikisha wanapata haki na fursa zote ambazo zimo katika Katiba ya Tanzania. “Serikali ya Jamhuri ya Muungano wa Tanzania imeridhia mikataba ya kimataifa pamoja na malengo endelevu yaliyowekwa na Umoja wa Mataifa ambayo yanasisitiza usawa wa kijinsia kwa jamii ya wanawake,” alisema.Kwa upande wake, Naibu Waziri, Ofisi ya Waziri Mkuu anayeshughulikia Kazi, Vijana na Ajira, Anthony Mavunde amewataka wanawake kudumisha upendo na umoja katika kushiriki shughuli za maendeleo nchini kwa kushikamana pamoja bila kujitenga.Akihutubia katika Viwanja vya Mashujaa jijini Dodoma kwa niaba ya Waziri wa Nchi, Ofisi ya Waziri Mkuu anayeshughulikia Sera, Bunge, Uratibu, Kazi, Vijana na Wenye Ulemavu, Jenista Mhagama, Mavunde alibainisha miongoni mwa changamoto zinazokwamisha maendeleo ya wanawake ni kukosekana kwa umoja, upendo na ushirikiano ambao unawaga katika makundi na kusababisha wanawake kutokuwa na maendeleo ya pamoja. “Niseme ukweli japokuwa hamtaupenda kwa leo, miongoni mwa sababu zinazowakwamisha katika kuendelea ni tabia ya chuki miongoni mwenu, umbeya na makundi yasiyoleta tija za kimaendeleo,” alieleza Mavunde.Alisema wanawake wanapaswa kubadili mitazamo na tabia zinazowagawa na kuondoa upendo kati yao na kujikuta wanajitenga hivyo, kupunguza nguvu kazi ya pamoja katika uzalishaji na kuchangia kusuasua kwa maendeleo yao. Aidha, Mavunde alieleza kuwa, kwa kuzingatia mchango wa wanawake katika kuleta maendeleo nchini ni vyema wakaishi kwa upendo na umoja ili kufikia malengo ya kuwa na Tanzania ya viwanda.“Kimsingi wanawake ni nguzo imara inayotegemewa na Taifa kwa kuzingatia uthubutu na namna Mungu alivyowapa roho ya kuvumilia na kuwaamini katika utendaji wenye uadilifu,” alisisitiza Mavunde. Nao wanawake walionufaika na mikopo ya Halmashauri ya Manispaa ya Tabora wametakiwa kuirejesha kwa wakati ili fedha hizo zivinufaishe vikundi vingi katika kujiletea maendelea kama ilivyokusudiwa. Kauli hiyo imetolewa na Katibu wa Chama cha Mapinduzi (CCM) Mkoa wa Tabora, Janet Kayanda katika katika Uwanja wa Chipukizi Manispaa ya Tabora, akisema fedha zinazotolewa na halmashauri sio sadaka na wala sio ruzuku ya serikali kwao, bali zinatakiwa kurejesha ili zikopeshwe kwa wengine.Naye Mkuu wa Mkoa wa Tabora, Aggrey Mwanri aliuagiza uongozi wa Manispaa ya Tabora kuanza utekelezaji wa maagizo ya Makamu wa Rais, Samia Suluhu Hassan ya kutaka kiwango cha mikopo kiwe kikubwa ambacho kitaleta tija kwa vikundi. Mwanri alisema kutokana na agizo kiwango cha mikopo kwa vikundi ni lazima kianzie Sh milioni 15 ili wahusika wazalishe bidhaa bora, badala ya kutoa fedha kidogo, ambazo zinaiishia kwa wanakundi kugawana. Naye Waziri wa Afya, Maendeleo ya Jamii, Jinsia, Wazee na Watoto, Ummy Mwalimu amewaagiza wakurugenzi watendaji wa halmashauri, manispaa na majiji nchini kuhakikisha wanatoa mikopo yenye tija kwa wanawake.Akihutubia kwenye Viwanja vya Mlabo katika Kata ya Kisesa wilayani Magu Mkoa wa Mwanza, alisema “Lazima tuihusishe mikopo hiyo na juhudi zinazochukuliwa na Rais Magufuli za kujenga uchumi wa viwanda.” Alisema serikali haitamvumilia mkurugenzi yeyote atakayebainika kutoa mikopo ambayo haina tija kwa mwanamke.Alisema juhudi za serikali katika kuboresha maisha ya mwanamke zinalenga kuhakikisha kila mwanamke anapata mkopo utakaomuwezesha kujiwezesha kiuchumi na kwenye shughuli zake za maendeleo. Aliongeza kuwa serikali imekuwa ikifanya kazi bila kuchoka ili kuhakikisha kuwa vita dhidi ya ukatili kwa mwanamke vinakomeshwa kwa kuendelea kuweka sera na marekebisho ya sheria mbalimbali ili kuzuia mifumo yote ya ukandamizaji kwa mwanamke hapa nchini.	1
165	LIVERPOOL, ENGLAND  KOCHA wa timu ya Liverpool, Jurgen Klopp, ametuma salamu kwa mabingwa wa Ligi Kuu England, Manchester City huku akiwaambia msimu ujao wa ligi watakuwa wanafungika kwa urahisi. Msimu mpya wa Ligi Kuu England, unatarajiwa kufunguliwa mwishoni mwa wiki ijayo, hivyo kocha huyo anaamini safari hii hatokuwa kama msimu uliopita kuangalia matokeo ya mchezo wa mwisho ili kutangazwa bingwa. Mbali na Liverpool kushika nafasi ya pili kwenye msimamo wa Ligi msimu uliopita, lakini waliweza kutwaa ubingwa wa Ligi ya Mabingwa Ulaya. Katika maandalizi ya msimu mpya wa Ligi, Liverpool hawajaonesha ubora wao na kuwapa wasiwasi mashabiki. Katika michezo sita ya kujipima nguvu wamefanikiwa kushinda michezo miwili na michezo hiyo waliyoshinda ni dhidi ya timu za madaraja ya chini kama vile Tranmere Rovers na Bradford City. Lakini walikubali kichapo kutoka kwa Borussia Dortmund, Sevilla Napoli huku wakitoa sare dhidi ya Sporting CP. Hata hivyo kocha huyo amedai wanatakiwa wapambane kwa kiasi kikubwa ili kuhakikisha wanafanya vizuri msimu ujao. “Bila shaka, ninaamini msimu ujao hautokuwa kama uliopita kwa Farasi wawili kukimbizana hadi hatua ya mwisho, kuna timu nyingi zenye wachezaji wazuri msimu ujao, tunajua Man City wanapewa nafasi kubwa ya kufanya vizuri, lakini timu zingine zinapambana kwa ajili ya kuifunga timu hiyo na sisi ni miongoni mwa timu hizo ambazo zinawania kuifunga City. Tunaimani tutafanya vizuri bila kujali michezo ya kirafiki kabla ya kuanza kwa ligi tunafanyaje,” alisema kocha huyo. Hata hivyo, kocha huyo aliongeza kwa kummwagia sifa mchezaji wake mpya Harvey Elliott ambaye juzi alicheza mchezo wake wa kwanza baada ya kusajiliwa ikiwa ni siku hiyo ambaye amejiunga akitokea Fulham. “Ndio maana tumemsajili, ameonesha kiwango cha hali ya juu na ninaamini atazidi kufanya hivyo hapo baadae baada ya kuzoea mazingira,” aliongeza.	2
166	['Manchester United inatumai kumshawishi  mchezaji wa kiungo cha kati mwenye umri wa miaka 26 Paul Pogba kusaini mkataba mpya. Mchezaji wa kiungo cha kati wa England Jesse Lingard, mwenye umri wa miaka 26, na mchezaji wa kiungo cha mbele wa miaka 17 anayeichezea timu ya taifa ya wachezaji wasiozidi umri wa miaka 21 Mason Greenwood pia wameorodheshwa kwa mikataba mipya. (Standard)', 'Mashabiki wenye hasira wa Real Madrid wametaka Zinedine Zidane afutwe kazi kama meneja wa timu hyo baada ya Paris St-Germain  kuitandika kichapo katika mechi ya ligi ya mabingwa (Sun)', 'Juventus imekataa fursa ya kumsajili Dani Alves msimu huu wa joto  kabla ya mlinzi huyo mwenye miaka 36 kujiunga na Sao Paulo katika uhamisho wa bure. (Calciomercato)', 'Manchester United imetuma wakala kwenda kumtazama  mchezaji wa kiungo cha mbele wa Norway  Erling Haaland, mwenye umri wa miaka 19,  wakati akijitambulisha  katika jukwa la Ulaya  kwa kuifungia Red Bull Salzburg katika mechi yake ya kwanza katika ligi ya mabingwa . (Salzburger Nachrichten, kupitia Sport Witness)', 'Blackburn inafanya mazungumzo kumsajili aliyekuwa mchezaji wa kiungo cha kati wa Tottenham na Fulham Lewis Holtby, raia huyo wa Ujerumani mwenye miaka 29  ambaye amekuwa wakala wa bure  tangu aondoke Hamburg msimu uliopita. (Mail)', 'Everton ina hamu ya kumsajili  mshambuliaji mwenye umri wamiaka 19 wa Ireland kaskazini  David Parkhouse, ambaye kwa sasa amechukuliwa kwa mkopo na Derry City kutoka Sheffield United. (Football Insider)', 'Kipa wa Bayern Munich Manuel Neuer, mwenye umri wa miaka 33, anafikiria kustaafu kutoka soka ya kimataifa  na Ujerumani baada ya mashindano ya ubingwa mwaka ujao. (Bild)', 'Winga wa Borussia Dortmund mwenye umri wa miaka 19 Jadon Sancho, anayelengwa na Manchester United amekataa kuthibitisha kutoondoka kutoka klabu hiyo msimu ujao wa majira ya joto. (Viasport, kupitia Metro)', 'Manchester United inaiangalia hali ya Thomas Tuchel akiwa huko Paris St-Germain iwapo wataamua kuijaza nafasi ya Ole Gunnar Solskjaer. (Le10 Sport, kupitia Sport Witness) ', 'Mlinzi Virgil van Dijk, mwenye miaka 28, amepuuzia pendekezo kuwa anakaribia kukubali  mkataba mpya na Liverpool. (Sky Sports, kupitia Mail)', 'Chelsea imefungua mazungumzo na mchezaji wa kiungo cha mbele Tammy Abraham na mlinzi Fikayo Tomori kuwapatia wachezaji hao wa timu ya taifa ya England mikataba ya miaka mitano kila mmoja. (Guardian)', 'Tottenham inafikiria iwapo kumrudisha winga Jack Clarke kutoka uhamisho wake wa mkopo huko Leeds huku mchezaji huyo wa miaka 19 akitarajiwa kushiriki mechi ya ligi msimu huu. (Mail)', 'Uefa itathibitisha uga wa Wembley kuwa mwenyeji wa mashindano ya fainali ya ligi ya mabingwa 2023 wiki ijayo. (Sky Sports)', 'Arsenal imewasilisha ombi la kumsajili mchezaji wa kiungo cha kati wa timu ya taifa ya Hungary mwenye miaka 18 Dominik Szoboszlai kutoka RB Salzburg. (Football.London)', 'Na meneja wa Gunners, Unai Emery amewapeleka wachezaji wake katika mtoko wa usiku mjini London saa chache baada ya  mtanange wao dhidi ya Watford Jumapili. (Mirror)', 'Mfanyabiashara wa Marekani Dave Checketts na Alan Paceremain  wamevutiwa kuinunua Sheffield United iwapo Mwanamfalme Abdullah ataamua kuiuza klabu hiyo ya soka. (Mail)']	2
167	KULWA MZEE-DAR ES SALAAM MAHAKAMA ya Hakimu Mkazi Kisutu, imewapa onyo kali Mbunge wa Kawe, Halima Mdee na wenzake watatu na imewahurumia kuwafutia dhamana. Uamuzi ulitolewa jana mbele ya Hakimu Mkazi Mkuu, Thomas Simba baada ya kupitia hoja za pande zote kuhusu kwanini washtakiwa wasifutiwe dhamana. “Hakuna ubishi kwamba Novemba 15 washtakiwa wanne hawakuwepo mahakamani na wenzao watano walikuwepo, hoja kwamba wamezoea kesi inaingia saa nne ni dhana yao tu. “Najiuliza kwanini wengine watano walikuja mahakamani na wadhamini wao na wengine wanne na wadhamini hawakufika, kuna tatizo, mlifanya makusudi. “Haya maelezo mliyotoa hayashibiki, mawazo yangu ni kwamba pamoja na tatizo lililopo, hatua ya kuwafutia dhamana ni hatua kali sana. “Mnapewa onyo kali, msirudie tena, maelezo yenu hayaingii akilini, nachukulia mlifanya makusudi na kwenda kujisalimisha polisi ni kuogopa kitu ambacho kingewatokea, dhamana zenu zitaendelea,” alisema hakimu Simba. Alisema kwa upande wa Mchungaji Peter Msigwa kwamba mdhamini wake mmoja kahama chama, mahakama inamtaka atafute mdhamini mwingine ama amlete mdhamini aliyehama chama ajieleze kama anaendelea kumdhamini. “Take care, tofautisheni vitu vingine na masuala ya mahakama,” alisema hakimu Simba na kumwamuru mshtakiwa John Heche kufika na wadhamini wake mahakamani kati ya Novemba 26 na 29. Wabunge hao wanne waliolala Segerea ni Mbunge wa Tarime Vijijini, Heche, Mbunge wa Iringa Mjini, Mchungaji Msigwa, Mbunge wa Kawe, Mdee na Mbunge wa Bunda, Esther Bulaya. Jana washtakiwa wote walikuwepo mahakamani isipokuwa Mwenyekiti wa Chadema, Freeman Mbowe ambaye anadaiwa kulazwa chumba namba 507 katika Hospitali ya Aga Khan. Katika kesi ya msingi, washtakiwa hao wanadaiwa kuwa kati ya Februari Mosi na Februari 16, mwaka huu wakiwa Kinondoni, Dar es Salaam, kwa pamoja walikula njama na wengine ambao hawapo mahakamani ya kutenda kosa la jinai, ikiwamo kuendelea na mkusanyiko isivyo halali na kusababisha chuki na uchochezi wa uasi. Ilidaiwa kuwa Februari 16, mwaka huu katika viwanja vya Buibui vilivyopo Kinondoni, Dar es Salaam Bulaya alishawishi wakazi wa eneo hilo kutenda kosa la jinai kwa kufanya maandamano yenye vurugu. Ilidaiwa Februari 16, mwaka huu barabara ya Kawawa eneo la Mkwajuni Wilaya ya Kinondoni kwa pamoja washtakiwa na wenzao zaidi ya 12, walifanya mkusanyiko na kukaidi amri halali ya ofisa wa Jeshi la Polisi, Gerald Ngiichi na kusababisha kifo cha Akwilina Akwiline na askari polisi wawili; Konstebo Fikiri na Koplo Rahim Msangi kujeruhiwa. Ilidaiwa siku ya tukio la kwanza na la pili, katika viwanja vya Buibui vilivyopo Kinondoni, Dar es Salaam, kwenye mkutano wa hadhara mshtakiwa Heche alitoa lugha ya kuchochea chuki akitamka matamshi kwamba; “kesho patachimbika, upumbavu ambao unafanywa kwenye nchi hii… wizi unaofanywa na Serikali ya awamu ya tano… watu wanapotea… watu wanauawa wanaokotwa kwenye mitaro lazima ukome…”  Kwamba maneno hayo yanadaiwa yalielekea kuleta chuki kati ya Serikali na Watanzania.	1
168	 Donald Trump ndiye Rais mpya wa Marekani baada ya kumshinda mpinzani wake Hillary Clinton kwa kupata kura za wajumbe 278, huku Clinton akiwa na 218. Mshindi alihitajika kupata kura 270 za wajumbe. Donald Trump ambaye ataapishwa tarehe 20 Januari mwaka 2017, alizaliwa Juni 14 mwaka wa 1946, mjini New York, akiwa mtoto wa tano kati ya watoto sita. Mama yake Donald aliyetambulika kwa jina la Mary ni mzaliwa wa Scotland lakini baba yake pamoja na babu yake walikuwa wahamiji kutoka Ujerumani na walikuwa wamiliki wa majumba makubwa ya kifahari. Donald alisoma shule ya msingi mjini New York, baadae (1968) Chuo Kikuu cha Pennsylvania, akisomea elimu ya biashara. Akiwa mjini New York, alifanya kazi katika kampuni ya babake ambaye aliendesha biashara ya kuuza nyumba kwa raia wa kipato cha wastani. Ukizungumzia utajiri wa Trump ambaye ni mwanachama wa Republican, kwa tawkimu za Juni 2015, ana utajiri unaokadiriwa kufika  dola bilioni 8.7. Lakini pia kuna tofauti kuhusu utajiri huo kwani Trump aliwahi kuiambia tume ya uchaguzi kwamba anao utajiri wa dola bilioni 10. Hata hivyo jarida la Forbes limenadi kwamba utajiri wa Trump haufikii juu ya dola bilioni 4.5. Trump ambaye anakuwa ni Rais wa 45 kuiongoza Marekani sasa, aliwekeza katika biashara kubwa ya ujenzi na kuweza kujenga mojawapo ya mijengo ya kifahari zaidi nchini Marekani. Alifanikiwa kutokana na sera ya kiuchumi iliyokuwepo hasa ile ya mwaka 1980. Mali alizofanikiwa kumiliki ni sawa na hoteli kubwa kubwa, viwanja vya mchezo wa gofu, makazi ya kifahari, majumba ya kamari kutoka Carlifonia hadi Mumbai huku nembo yake ikiwa ni Trump.  Vile vile, ameandika Riwaya kadhaa kuhusu biashara, huku umaarufu wake uking’aa zaidi katika makala yanayoelezea maisha halisi, “The Apprentice,” katika runinga ya NBC. Hata hivyo alitupwa nje ya makala hayo baada ya kutoa kauli zilizowakera raia wa Mexico. Lakini pamoja na hili amekuwa mara kadhaa akishindwa katika biashara hizo na hadi kufikia kufungwa ama kufilisika hasa kipindi cha 1991 na 2009. Kwa upande mwingine, ndoa za Trump zote tatu zimevunjika. Aliwahi kuwa mwanachama wa Democratic, na pia akajiunga na upande wa kujitegemea.  	1
169	 Yanga iliibuka na ushindi wa mabao 2-0 dhidi ya mtani wake Simba katika mechi ya raundi ya pili ya Ligi Kuu bara iliyochezwa kwenye uwanja wa Taifa juzi.Mabao ya Yanga katika mechi hiyo yaliyovuta hisia za mashabiki wengi yalifungwa na Donald Ngoma na Amisi Tambwe katika kila kipindi.Ushindi huo umeirejesha Yanga kileleni mwa msimamo wa Ligi Kuu ikiwa na pointi 46 huku Azam na Simba zikifuatia zikiwa na pointi 45 kila moja.Pluijm alisema baada ya mechi hiyo kwamba ushindi huo haumaanishi kuwa tayari wamechukua ubingwa na kwamba kazi ngumu iko mbele yao mpaka kutetea ubingwa wao.“Angalia bado tuna mechi nyingi za kucheza na nyingi ugenini, tunaenda mechi baada ya mechi, tunafurahi kuifunga Simba lakini bado tuna kazi kubwa,” alisema.Alisema kila timu inataka kuonesha uwezo wake dhidi ya Yanga na hilo linafanya kila mechi wanayocheza kuwa kama fainali. Aidha kuhusu ushindi dhidi ya Simba, Pluijm alisema walishinda kwa sababu walifanya maandalizi mazuri ya kuwaandaa wachezaji kisaikolojia na kimchezo.“Tulijiandaa vizuri, tuliwaandaa wachezaji kimashindano na kisaikolojia na hilo limesaidia kwa kiasi kikubwa kwani kila mchezaji alionekana kujiamini na kuonesha juhudi,” alisema.Pluijm alikipongeza kikosi chake kwa kuonesha mchezo mzuri kama alivyokielekeza akisema kuwa amefurahishwa na matokeo.Pia, aliisifu safu yake ya ulinzi kwa kutendea haki mchezo huo na kufanikiwa kuwazuia wapinzani kushindwa kupenya.Safu ya ulinzi iliongozwa na Vicent Bossou, Mbuyu Twite na Pato Ngonyani tofauti na mchezo wa raundi ya kwanza ambapo iliongozwa na wakongwe Kelvin Yondani na Nadir Haroub ‘Canavaro’.Kocha huyo wa Yanga hakusita kuwazungumzia wapinzani wao Simba kuwa walicheza vizuri pia.	2
170	 RAIS Yoweri Museveni akiwa na wajukuu zake, ameitumia Desemba 26 ambayo ni mapumziko, kuchunga ng’ombe wake katika shamba lake lililopo Rwakitura, wilayani Kiruhura.Aidha, kiongozi huyo aliyezaliwa mwaka 1944, aliwaambia wajukuu zake hao kuwa wajijengee utaratibu wa kukusanyika pamoja na familia zao katika kipindi cha sikukuu za mwisho wa mwaka ili kutathmini matukio ya mwaka mzima.Museveni alisema kupitia mikusanyiko hiyo pia wataweza kujipanga namna bora ya kuanza mwaka unaofuata na namna ya kutimiza malengo waliyojiwekea kwa kila mwaka ili kuwa na maisha bora.Katika ukurasa wake wa Twitter, Rais Museveni aliandika haya: “Tukiwa katika shamba la ufugaji la Rwakitura na wajukuu zangu katika urithi tulioachiwa. Tutakuwa tukitumia sikukuu kama hizi kufundisha vizazi vya sasa kuhusu utamaduni wetu, tunachunga pamoja, nawasihi wazazi kuungana na watoto wenu katika kipindi hiki.”Katika salamu zake za Krismasi na Mwaka Mpya, Rais Museveni aliwapongeza wananchi wa Uganda kwa kusherehekea kwa amani na utulivu.	1
171	 MAKOCHA wa Yanga na Kakamega Homeboys wametambiana kuibuka na ushindi kwenye mchezo wa ufunguzi wa mashindano ya SportPesa Super Cup yanayofanyika kwenye uwanja wa Afraha mjini Nakuru, Kenya.Timu hizo zinakutana leo na kocha wa Yanga, Noel Mwandila na nahodha Thaban Kamusoko ndio walikuwa wa kwanza kuzungumza na waandishi wa habari mjini hapa jana na kusema wamekuja kwa lengo moja la kutwaa ubingwa ili kurudisha imani kwa mashabiki wao kwa sababu mwaka jana waliondolewa kwenye hatua ya nusu fainali AFC Leopards.“Tumejiandaa vizuri kwa sababu tunajua mashindano haya yana upinzani ukizingatia mwaka jana tulifungwa nyumbani hivyo tunataka kulipiza kisasi,” alisema Mwandile. Pia alikiri kutowafahamu vema wapinzani wao lakini akadai haiwezi kuwa sababu ya kutofanya vizuri. Naye Kocha wa Kakamega Homeboys, Nkata Paul alikiri timu yake haina uzoefu wa kimataifa, lakini akasema ina uwezo wa kufanya maajabu na kuwaalika Wakenya kuja kuona timu bora katika ukanda wa Afrika Mashariki ikiaibishwa.“Ni kweli sisi ni timu changa lakini mpira hauna uchanga ila dakika 90 zinatosha kuonesha namna timu bora itakavyoaibikia,” alisema Paul. Maneno ya kocha Paul yaliungwa mkono na nahodha wake Wanyika Juma aliyesema, mashindano haya yanatosha kuwatangaza katika ukanda wa Afrika Mashariki kwani wana malengo makubwa. Baada ya mchezo huo utakaochezwa mchana utafuatiwa mchezo wa bingwa mtetezi Gor Mahia watakaoivaa JKU ya Zanzibar na kila kocha alitoa tambo zake kuhusu mchezo huo.Kocha wa JKU, Hassan Ramadhan Hamis aliweka wazi kutumia mfumo wa 4-3-3-1 na kudai hatishwi na Gor Mahia bali watapambana kuhakikisha wanapata ushindi. “Nimekuja kushindana na siyo kushiriki hivyo ni tahakikisha tunapata ushindi licha ya kuwa tunacheza na bingwa mtetezi,” alisema Hamid.Naye Kocha Dylan Kerr alisema wamejiandaa vema kuhakikisha wanatetea ubingwa wao na kudai anaifahamu vema JKU hata kama wachezaji watakuwa wamebadilika uchezaji wa wachezaji wa kitanzania anaujua. “JKU naifahamu kwa sababu nilipokuwa nafundisha Simba nilicheza nao mchezo wa kirafiki hata hivyo uchezaji wa wachezaji wa Tanzania nauelewa hivyo tumejiandaa kutetea ubingwa ndani ya ardhi ya nyumbani, “ alisema Kerr.Mashindano haya yanashirikisha timu nane yanatarajiwa kumalizika Juni 10 ambapo bingwa ataondoka na kitita cha dola za Marekani 30,000, mshindi wa pili dola 10,000, na wa tatu 7500 na zitakazoishia nusu fainali zitapata dola 5000 na zile za robo fainali 2500. Pamoja na dola 30,000 bingwa wa michuano hiyo kwa mwaka huu atakwenda kumenyana na Everton kwenye uwanja wa Goodison Park England. Gor Mahia ndio bingwa mtetezi baada ya kuwafunga mahasimu wao AFC Leopard mabao 2-1katika fainali zilizochezwa Uwanja wa Taifa, Dar es Salaam. Simba kesho itaivaa Kariabangi Sharks na keshokutwa Singida United itaivaa AFC Leopards.	2
172	Siri si siri tena, kwa tulioiona video ya Wimbo wa Gere ambayo Diamond Platinumz ameshirikiana na mke wake mambo mengi kumbe yalikuwa ni uongo mtupu. Diamond mwenyewe ndiye ametoboa Siri kupitia Istagram yake akisema kile kipande cha white white ilibidi lichimbwe shimo ili kulingana. Kumbe jamaa demu wake anamzidi urefu bana check hapo shimo lilivyochimbwa faster ili kupata picha nzuri. Lakini mwisho wa siku ndiyo sanaa hiyo lazima kuangalua unatoa kitu gani na kukipangilia vizuri.   Kwenye ile set ya White, Ili Kupata Uwiano sahihi na Bi DONNA kwenye Camera,  ilibidi tuchimbe chini kidogo 😄😄 #GERE …nikukumbushe tu kuwa Muda si mrefu naanza rasmi kuchagua washindi wangu wa kulanao Dinner Jumapili.. Nafkiri niwaeke hapa kwa pamoja tuchagie nani anastahili🤔 A post shared by  SIMBA..!🦁 (@diamondplatnumz) on Feb 21, 2020 at 9:56am PST 	4
173	" MKUU wa Wilaya ya Kigamboni, Sarah Msafiri amesema vivuko vinavyotoa huduma kwa wananchi Magogoni Feri - Kigamboni ni salama na tahadhari zote zinachukuliwa ili kuhakikisha hakuna athari ikitokea hitilafu.DC Msafiri amesema, vivuko hivyo vinavyotoa huduma saa 24 havijawahi kuzidiwa uzito kutokana na uwezo wake.""Vivuko vya Kigamboni ni tofauti na vingine, ni kama daladala. Hukuti magunia ya mahindi na mizigo mingi mizito katika daladala “ alisema.“Mara nyingi vivuko havifikii uzito huo... hivyo kwa kuwa safari zetu ni za mjini hatujawahi kuzidiwa uzito kwa kuwa pia mizigo mingi inapita kwenye daraja letu la Nyerere,"" amesema.Amesema kivuko cha Mv Magogoni kina uwezo wa kubeba tani 500 abiria 2,000 na magari 60 huku Kivuko cha Mv Kazi kikiwa na uwezo wa kubeba tani 170, abiria 800 na magari 22.Alisema ametoa siku saba kwa Wakala wa Ufundi na Umeme (TEMESA) kuhakikisha wanafunga televisheni maeneo ya kusubiria abiria Kigamboni na Feri na vivuko vyote juu na chini wananchi wapate elimu ya sahihi ya vivuko na hatua za kuchukua ikitokea ajali.Pia aliagiza TEMESA kufunga kamera za CCTV zitakazosaidia kuona shughuli zote zinazofanyika maeneo ya vivuko ikiwemo kusubiria abiria na vivuko kudhibiti uhalifu.Msafiri pia aliagiza Temesa kuweka namba za dharura kama taasisi nyingine ili kuwarahisishia wananchi kutoa taarifa haraka endapo itatokea changamoto au hitilafu ndani ya vivuko hivyo.""Nilifanya operesheni na kamati yangu ya ulinzi na usalama wilaya na kutembelea vivuko vyetu, vivuko vinavyofanya kazi sasa ni Mv Magogoni na Mv Kazi na vinafanya kazi vizuri na ni salama na huduma kwa wananchi ni kwa saa 24. Mv Kigamboni kipo kwenye matengenezo,"" alisema.""Katika ziara tulifanya operesheni ya usafiri wote wa majini na tumegundua bado inahitajika elimu zaidi. Televisheni zote ndani ya vivuko na maeneo ya kusubiria abiria zinatakiwa kufanya kazi saa 24 kutoa elimu watu watakavyojiokoa, watakavyotumia maboya na majaketi. Majuzi Temesa na Sumatra walirudi nyuma,"" alisema.Alisema waligundua baadhi ya televisheni hazifanyi kazi ingawa yanahitajika matangazo wakati wote ili watu waone huduma ikoje ndani ya vivuko na ikitokea changamoto wafanyeje.Alisema katika vivuko hivyo, vifaa vya uokoaji vipo vvya kutosha lakini changamoto ni elimu kwa abiria jinsi ya kutumia vifaa hivyo kwa kuwa wengi hawajui jinsi ya kuvitumia, hivyo kupitia televisheni hizo watapata uelewa zaidi.Aliwataka wananchi wa Kigamboni na maeneo mengine kutumia vivuko hivyo viko salama. ""“Tutaboresha vivuko vyetu kuhakikisha usalama wa wananchi wetu kwenye usafiri wa majini unakuwa salama na pale kivuko kitakapokuwa na hitilafu tutawatangazia wananchi,"" alisema.Mkazi wa Kigamboni, Hawa Juma alisema amekuwa akitumia kivuko hicho asubuhi na jioni kila siku kutokana na majukumu yake.Hata hivyo, alisema, changamoto kubwa waliyo nayo ni wingi wa abiria hasa asubuhi na jioni. Julius Gideon, Mkazi wa Tungi Kigamboni aliiomba serikali kukitengeneza haraka kivuko cha Mv Kigamboni kupunguza msongamano wa abiria hasa asubuhi na jioni kwani kivuko hicho kimesimama kutoa huduma muda mrefu sasa."	1
174	Tunu Nassor-Dar es Salaam Benki ya NMB imezindua huduma mpya kwa lengo la kutoa mikopo ya gharama nafuu kwa hospitali binafsi, vituo vya afya na zahanati iliopewa jina la ‘NMB Afya loan’. Akizungumza katika uzinduzi wa huduma hiyo leo Septemba 17, Kaimu Mkurugenzi wa benki hiyo, Filbert Mponzi amesema huduma hiyo mpya ni matokeo ya ushirikiano kati ya benki ya NMB na shirika la Stichting Medical Credit Fund (MCF). Amesema NMB itatoa mikopo kuanzia Sh milioni mbili hadi bililioni tano wakati MCF inatoa dhamana ya asilimia 50 katika mikopo yote. “Wanufaika wa Mkopo wa Afya ni hospitali binafsi, vituo vya afya na zahanati, maduka ya dawa na wasambazaji dawa ili kuwezesha kuiinua na kuboresha biashara za huduma za afya nchini,” amesema Mponzi. Kwa upande wake mwakilishi mkazi wa MCF Tanzania, Dk. Heri Marwa amesema kuanza utekelezaji wa huduma hiyo ni muhimu katika kutimiza malengo ya MCF ya kuhakikisha  watanzania wengi wapata huduma nafuu za afya na tiba.	1
175	 Katika mechi hiyo iliyochezwa kwenye uwanja wa Sheikh Amri Abeid mjini hapa, Madini ilionesha soka safi kuizidi Simba inayoongoza msimamo wa Ligi Kuu bara kwa tofauti ya pointi mbili.Iliichukua Simba mpaka dakika ya 60 kupata bao hilo pekee kwenye mechi hiyo ambapo Mavugo alilifunga kwa kichwa baada ya kuuwahi mpira uliomshinda beki wa Madini Hamisi Hamisi.Katika mechi hiyo Simba ilipata wakati mgumu hasa kipindi cha kwanza ambapo wenyeji walicheza mchezo wa kujilinda zaidi hali iliyowapa wepesi wa kuwadhibiti vinara hao wa Ligi Kuu.Kuingia kwa bao hilo la Mavugo ni kama kuliwaamsha wachezaji wa Madini kwani sasa walionekana kufunguka na kuliandama lango la Simba kusaka bao la kusawazisha lakini haikuwa rahisi kwao kwani Simba nao wakafanya mashambulizi kwa wenyeji wao ambapo katika dakika ya 70 beki Hamisi alifanya kazi ya ziada kuokoa shuti la Shiza Kichuya lililokuwa likielekea wavuni.Matokeo hayo ni faraja kwa Simba ambayo msimu uliopita ilitolewa robo fainali na Coastal Union ya Tanga. Bingwa wa michuano hiyo anaiwakilisha nchi kwenye kombe la Shirikisho Afrika na Simba inawania nafasi ya uwakilishi wa kimataifa kwa mwaka wa tano sasa.Simba sasa inaungana na Mbao FC ya Mwanza kutinga nusu fainali baada ya timu hiyo ngeni kwenye Ligi Kuu bara kuiondosha mashindanoni timu kongwe ya Kagera Sugar kwa kuifunga mabao 2-1 kwenye uwanja wa Kaitaba, Bukoba juzi.Simba na Mbao zinasubiri washindi wa mechi kati ya Azam FC na Ndanda FC na Yanga SC na Prisons ambazo zitapangiwa tarehe baadae kutokana na Yanga na Azam kuwa kwenye michuano ya kimataifa ya Caf.Kikosi cha Simba: Daniel Agyei, Janvier Besala Bokungu, Mohammed Hussein ‘Tshabalala’, Abdi Banda, Juuko Murshid, James Kotei, Shiza Kichuya, Muzamil Yassin/ Jonas Mkude dk58, Laudit Mavugo, Ibrahim Ajib/Pastory Athanas dk70, Mohammed ‘Mo’ Ibrahim/ Said Ndemla dk46.Madini FC: Ramadhani Chalamanda, Lazaro Constantine, Makiwa Feruzi, Hamisi Hamisi, Priscus Julius, Edward Eliau, Gibson Joseph, Shaaban Imamu, Athumani Dennis, Awesu Awesu/Rajab Mwaluko dk72, Mohammed Athumani/ Mohammed Athumani dk56.	2
176	NAIROBI, KENYA NANCY ni miongoni mwa walionusurika katika shambulio la kigaidi kwenye majengo ya Hoteli ya Dusit D2, iliyopo Riverside, baada ya kukaa ndani kwa saa 12 huku akisubiri msaada wa kuokolewa. “Shambulizi lilitukuta tukiwa tunamalizia mkutano katika ofisi zetu zilizopo Riverside siku ya Jumanne, Januari 15, ilikuwa kama saa 9 alasiri. Kichwani nilikuwa na jambo moja tu, kukimbilia nje na kuendesha gari kwa kasi bila kujali taa za barabarani na kufika nyumbani ili kuwahi kumpokea mwanangu getini baada ya kushushwa na gari la shuleni kwao. “Tulikuwa tunaagana na wenzetu wakati tuliposikia mlipuko kutoka upande wa pili wa mto. Uamuzi wa haraka uliochukuliwa na wenzangu ni kukimbilia dirishani. Lakini kutokana na mafunzo yangu ya ulinzi, niliwaonya juu ya tabia kama hiyo ya kukimbilia dirishani.” Mmoja wa wafanyakazi wenzake alisema ana mtoto anayesoma Shule ya Consolata, ambayo ili kuifikia ni lazima kuvuka mto huo na alitakiwa kuhakikisha kuwa mtoto wake yuko salama. “Tuliamua kutoka nje ya chumba cha mikutano na kuondoka. Lakini walinzi walituonya kuwa watu wanakimbilia nje ya jengo.” Shambulizi “Hapo ndipo nilipogundua kuwa tumeshambuliwa. Nilikimbia tena ndani na kuchukua mkoba wangu, lakini wakati nakimbilia kule juu, kulikuwa na sauti isiyo ya kawaida, kulikuwa na mkanganyiko. Vijana na wazee, wagonjwa na wenye afya njema walikuwa wanasukumana wenyewe kwa wenyewe ili kupata upenyo wa kujiokoa na kukimbilia nje ya majengo.  “Upesi nilianza kupiga kelele, kuwaomba watu wasisukumane na wala wasikimbie. “Tutatoka nje sote pamoja, niliwaambia. Tukaweka mkakati wa namna ya kutoka nje, kwanza tulikubaliana kuwatanguliza wazee na wanawake wajawazito.  “Kutoka kwenye ghorofa ya pili tuliona magaidi wawili kupitia dirishani. Walishika silaha nzito sana. “Nikawaonyesha: “Haya, ndiyo wale hebu waone.  “Ilitokea kama ajali tu, gaidi mmoja aliangalia kule juu na macho yetu yakakutana ana kwa ana. Akaelekeza bunduki yake kwenye kundi tulilokuwepo na kushambulia. Risasi zilitoboa dirisha na kuvunja kabisa.”  Maombi “Wote tulisambaratika. Nilijikuta nimejificha chini ya meza wakati risasi zikirushwa hewani zikipasua madirisha. Ilikuwa hatari sana. “Nilimpigia simu mama yangu na kumwambia tunashambuliwa na magaidi na nikamwomba atuombee. Nikaanza kujifikiria mwenyewe nikiwa nimezungukwa na ndugu zangu na nikagundua kuna soketi ya umeme. Bahati nzuri nilikuwa na chaja ya simu. Haraka nikachomeka na kutoa mlio kwenye simu yangu. Nikaanza kutuma meseji kwenye makundi mbalimbali ya WhatsApp kuwaambia watu kuwa tunashambuliwa na magaidi.  “Muda huo huo nikasikia mlio wa risasi na mlipuko ukatokea. Wakati mwingine sauti ya mlipuko ilikuwa karibu sana, nikajisemea mwenyewe, sasa nimepatikana. Lakini nilikuwa napokea meseji nyingi za kunipa pole na kunipa moyo.”  Kuokolewa “Tuliendelea kufanya mawasiliano na kwa kiasi kikubwa maofisa usalama waliwasiliana nami kutaka kujua eneo halisi nililokuwepo. Niliwaelekeza eneo nililokuwepo na walinihakikishia kuwa watakuja kuniokoa. Walituomba tusiwe na papara, wakataka tuwe watulivu.  “Ilipofika saa 4 usiku, umeme ulikatwa. Nilipiga simu kwa mmoja wa maofisa usalama kuuliza kwanini umeme umekatwa na kwa mara nyingine alinihakikishia nisiwe na wasiwasi na akasema watatumia giza hilo kutuokoa wote.  “Ilipofika saa 5 usiku, nilisikia sauti na kujaribu kujificha ndani zaidi kwa nafasi iliyobaki, nilifikiria kuwa watakuwa karibu yangu tayari kuniua. Lakini nikasikia, polisi, polisi, polisi, hapo ndipo nami nikatoka nje na kuamini kuwa wamenifuatilia kwa mawasiliano yangu.  Kitu cha kwanza walichosema: “Jitambulishe mwenyewe,” hilo nililifanya bila wasiwasi. Waliniuliza idadi ya watu waliokuwa nami na kama naweza kuwabaini wote. Kisha walinichukua na kunizunguka wakati wakinisaidia. “Walikuwa na silaha zilizokokiwa kabisa na kuzielekeza kila kona, wakati naelekea kuwaonyesha maeneo mengine waliyojificha wenzangu.  “Baada ya hapo walituhamisha na kutuweka katikati ya jengo na kusema tubaki hapo pamoja na kukaa mbali na madirisha ya jengo hilo na watakuja tena kutuondoa baada ya kuhakikisha usalama wa majengo yote. “Tulikaa hapo kwenye maficho kwa masaa manne, lakini kikosi cha maofisa usalama kiliendelea kuwasiliana na sisi, kutuambia tuwe wavumilivu na watulivu, pale tutakaposikia mlipuko wowote au sauti za risasi kwa sababu watakuwa ni wao polisi wakipambana na magaidi kuhakikisha wanakomboa jengo zima.  “Kikosi kingine tofauti kilikuja kutuokoa saa 9:45 alfajiri. Hapo ndipo nilipokuja kuelewa hali halisi. Maofisa hao walitueleza kwa ufupi kilichotokea. “Walituambia kuwa kama tungekuwa tunapita sehemu yenye dirisha, tuhakikishe tunapita kwa kasi, kisha tupunguze mwendo baada ya kupita na kujificha katika nafasi na kutoka nje kwa kasi kubwa.  “Askari hao walitembea kwenye ghorofa ya pili kwenda ya chini katika mlango wa dharura, huko ndiko waliegesha magari yaliyokuja kutuokoa.  “Walituzingira kwa bunduki kwa kila upande na walitembea na kukimbia wakiwa wameinama. Pia walituambia kuhakikisha kuwa tusiwe na papara.  “Hata pale tulipokuwa ndani kusubiri kuokolewa, wakati wote walituonya kuacha papara. Tulifanikiwa kutoka nje tukiwa pekupeku.  Sikujua kama nakimbia kwenye sakafu ambayo ilijaa vipande vya vioo, kwani sikujisikia maumivu yoyote.  “Tulichukuliwa na kupelekwa kwenye kituo cha Msalaba Mwekundu na kupewa ushauri kabla ya kuruhusiwa kurejea nyumbani.  “Tulikutana na ndugu na familia zetu nje wakitusubiri, hatimaye nikafanikiwa kufika nyumbani asubuhi. Nilichojifunza katika shambulizi hilo ni umuhimu wa kuwa na mtandao mkubwa wa watu kimawasiliano. Nilikuwa na marafiki na ndugu zangu ambao walikesha usiku wote kuniombea.  “Wengine walikuwa wanatoa taarifa kila baada ya muda kuelezea kinachoendelea baada ya kutazama runinga na kutuona tukikimbia kutoka upande mmoja kwenda mwingine katika tukio halisi.  Wengine walikuwa wanawasiliana kwa meseji ili kuhakikisha wanapata taarifa zangu na kuchukua tahadhari kwa kuandika jina langu ‘Nancy’ na hayo yote yalinisaidia kuokolewa na kuwa watulivu.” 	0
177	" 	Na JESSCA NANGAWE    	STAA wa Bongo Movie, Jackline Wolper, amesema uhusiano wa wasanii wenzake, Aika na Nahreel, wanaounda kundi la muziki la Navy Kenzo, ndiyo ‘couple’ imara zaidi kwa wasanii kwa sasa.    	Wolper alisema anafurahishwa na wanavyoweza kukabiliana na changamoto wanazokumbana nazo katika uhusiano wao na hawayumbishwi licha ya kuwa mastaa wakubwa kwa sasa katika muziki.    	“Wamejitahidi sana kudumisha mapenzi yao, wamenifanya niwaone ndiyo couple imara na inayokubalika kwa sasa ukitofautisha na wasanii wengine,” alisema Wolper.    	Hata hivyo, Wolper ambaye kwa sasa yupo kwenye uhusiano na msanii kutoka kundi la WCB anayejulikana kwa jina la Harmonize, amesema uhusiano wa wasanii hao unampa funzo kubwa katika maisha yake ya uhusiano huku akiahidi kufuata nyayo zao.    	Wasanii wapenzi hao wanaounda kundi la Navy Kenzo, walinukuliwa hivi karibuni wakisema kwamba wanapokwazana na kutaka kuachana hufikiria ugumu waliopitia walipokuwa wakitengeneza majina yao na namna watakavyokuja kuyapoteza kirahisi."	4
178	 WAZIRI wa Nishati, Dk Medard Kalemani jana amevunja Bodi ya Wakurugenzi ya Wakala wa Nishati Vijijini (REA) iliyohudumu kwa mwaka mmoja.Akizungumza na waandishi wa habari jijini humo, alisema hatua ya kuvunja bodi hiyo imetokana na kutoridhishwa na utendaji wake.. Dk Kalemani aliongeza: “Bodi nyingine mpya itaundwa baadaye kwa mujibu wa Sheria ya Nishati Vijijini itaundwa muda wowote kuanzia sasa.”Bodi ya Wakurugenzi wa REA iliteuliwa Aprili mwaka jana na aliyekuwa Waziri wa wizara hiyo, Profesa Sospeter Muhongo na ilipaswa kutumikia kwa miaka mitatu.Mwenyekiti wa bodi hiyo alikuwa Dk Gideon Kaunda na wajumbe walikuwa Innocent Luoga, Happiness Mhina, Stella Mandago, Scholastica Jullu, Amina Chinja, Theobad Sabi na Michael Nyagonga.	1
179	 Na FLORENCE SANAWA-MTWARA ZAIDI ya wanafunzi 513 wa Shule ya Msingi Mbae iliyopo Manispaa  ya Mtwara Mikindani, wanatumia matundu mawili ya choo. Akizungumza na MTANZANIA shuleni hapo  wakati wa kuweka jiwe la msingi kwenye majengo ya vyoo vipya 10, Mwalimu Mkuu wa Shule hiyo, Josephat Mussa, alisema tatizo hilo linaweza kuwasababisha uwepo wa magonjwa ya milipuko kwa wanafunzi hao. Ujenzi wa vyoo hivyo unafadhiliwa na Shirika la Woman for Vision la mjini hapa. “Shule yetu ilianza mwaka 2015 na ina darasa la awali, darasa la kwanza, la pili na la tatu na hadi sasa tuna madarasa matatu. “Pamoja na kwamba wanafunzi wanasomea katika mazingira magumu, walimu nao wamekuwa wakifanya kazi katika mazingira ya aina hiyo kwa sababu hatuna ofisi na badala yake tunakaa chini ya miti katika kipindi chote tunachokuwa shuleni hapa. “Yaani, hata hapa nilipo chini ya mti ndipo ilipo ofisi ya mwalimu mkuu na wakati huu wa msimu wa korosho, usishangae kuona korosho zinanidondokea. “Kibaya zaidi, wakati mwingine unapokuwa kwenye maandalizi ya kipindi, nyoka anadondoka chini, yaani tuko katika hatari ya hali ya juu. “Pamoja na shida hizo, sasa tumeona madiwani na mkurugenzi wa halmashauri, wamejitahidi kwa kiasi kikubwa tumepata matundu 10 mapya ya choo na pia tumepata ufadhili mwingine wametujengea mengine 10, lakini hatuna ofisi na tuna upungufu wa madarasa manane,” alisema Mussa. Naye Mwenyekiti wa Shirika la Woman for Vision, Adelina Kalumuna, alisema kutokana na uhitaji mkubwa wa matundu ya vyoo katika shule nyingi katika manispaa hiyo, wamelazimika kuanza ujenzi wa matundu 20 ya vyoo katika Shule ya Msingi Mbae na Shule ya Msingi Maendeleo ambazo zilionekana kuwa na uhitaji mkubwa. Akiweka jiwe la msingi  katika vyoo vya shule hizo, Mkuu wa Wilaya ya Mtwara, Evod Mmanda, alisema shule hizo ni moja ya shule zenye changamoto nyingi za miundombinu ikiwamo vyoo.	1
180	NA SUZANA MAKORONGO (RCT) KOCHA Mkuu wa timu ya APR ya Rwanda, Nizar Khenfir, amesema anatambua umuhimu na ugumu wa mchezo wa leo wa raundi ya kwanza ya Ligi ya Mabingwa Afrika dhidi ya Yanga utakaopigwa katika Uwanja wa Taifa, Dar es Salaam. APR ambao waliwasili nchini juzi kwa maandalizi ya mchezo huo, wanahitaji matokeo ya ushindi ugenini ili kujihakikishia nafasi ya kusonga mbele baada ya kupoteza mchezo wa awali. Akizungumza Dar es Salaam jana, Khenfir alisema anategemea upinzani mkali kutoka kwa wenyeji wao Yanga, lakini wamejipanga kuibuka na ushindi baada ya kuyafanyia kazi makosa yaliyojitokeza katika mchezo wa awali ambapo walifungwa mabao 2-1 nyumbani. “Mchezo wa leo si rahisi kwa upande wetu kwani tunatakiwa kubadili matokeo ya kufungwa mchezo wa awali kwa kuibuka na ushindi dhidi ya Yanga,” alisema. Alisema wana uhakika wa kuwafunga Yanga nyumbani kwani hawaoni sababu ya kushindwa kufanya hivyo, kwa kuwa wapo tayari kutokana na kikosi kuimarika kila idara. Yanga ambao waliiondosha Cercle de Joachim katika hatua ya awali ya Klabu Bingwa Afrika kwa jumla ya mabao 3-0, ikiwa ni ushindi wa 1-0 ugenini na 2-0 nyumbani, wanahitaji matokeo ya ushindi au sare yoyote ili kusonga mbele kwenye michuano hiyo. Timu itakayofanikiwa kuvuka raundi ya kwanza kati ya Yanga na APR, itakutana na mshindi kati ya Al Ahly ya Misri au Libolo FC ya Angola.        	2
181	NAIROBI, KENYA MAOFISA watatu wa kamati ya Olimpiki nchini Kenya (Nock), wamekamatwa na polisi kwa madai ya matumizi mabaya ya uongozi wa timu hiyo jijini Rio de Janeiro, nchini Brazil. Katibu mkuu wa Nock, Francis Paul, alikuwa wa kwanza kukamatwa na polisi katika kituo cha Muthaiga kilichopo Nairobi, huku viongozi wengine wawili, Stephen Arap Soi na James Chacha, wakikamatwa kwenye uwanja wa ndege wa Jomo Kenyatta. Wawili hao walikamatwa walipowasili kutoka nchini Brazil, huku wakiwa na wanamichezo walioshiriki michuano ya Olimpiki. Inadaiwa kuwa viongozi hao waliwaacha wanamichezo wao katika mazingira magumu mara baada ya kumalizika kwa michuano ya Olimpiki. Serikali nchini humo iliamua kuivunja kamati hiyo ya Nock Alhamisi, huku Waziri wa michezo, Hassan Wario, akisema kuwa viongozi hao wamewafanya wanamichezo hao kushindwa kufanya vizuri kama walivyokusudia. “Kuna viongozi ambao wanaweza kusababisha hali ya michezo nchini kuzidi kushuka, kwa kipindi cha hivi karibuni, tumekuwa tukituhumiwa kujihusisha na dawa za kulevya, tulikosa tiketi za ndege kwa wanamichezo, hii yote ni kutokana na viongozi kuwa na mambo yao binafsi,” alisema Wario. Hata hivyo, Kenya imefanya vizuri katika michuano hiyo ya Olimpiki baada ya kushinda medali sita za dhahabu, pamoja na sita za shaba, lakini Serikali haijaridhishwa na uongozi uliosimamia timu hiyo. Kwa upande wa nchini Zimbabwe, Rais wa nchi hiyo, Robert Mugabe, aliwataka wanamichezo wote waliokwenda kushiriki michuano ya Olimpiki nchini Brazil, wakamatwe kutokana na kushindwa kufanya vizuri. Zimbabwe walipeleka washiriki 31, lakini hakuna hata mmoja aliyerudi na medali, huku aliyefanya vizuri kati yao akishika nafasi ya nane.	2
182	 SERIKALI imewahimiza wafanyabiashara mkoani Morogoro kutumia uwepo wa Kituo cha Biashara cha Benki ya NMB kupata fursa za mitaji na masoko ya nje na ndani ya nchi.Mkuu wa Mkoa wa Morogoro, Dk Steven Kebwe ameyasema hayo wakati wa uzinduzi wa Kituo cha Biashara cha NMB kilichoanzishwa kwa lengo la kuwasaidia wafanyabiashara wa Mkoa wa Morogoro.Katika hotuba yake iliyosomwa na Mkuu wa Wilaya ya Morogoro, Regina Chonjo, amesema NMB imeamua kuanzisha kituo hicho baada ya kugundua kuwa mkoa huo una fursa nyingi za kiuchumi ikiwemo shughuli za kilimo, madini na utalii huku wafanyabiashara wa mkoa huo wakiwa hawajafaidi vizuri fursa za shughuli hizo za kiuchumi.Amesema kupitia fursa hizo, NMB imeona iwasaidie wafanyabiashara wa Morogoro kwa kuanzishia kituo maalumu ambacho licha ya kupata elimu na kuunganishwa na masoko ya ndani na nje, pia watapatiwa huduma ya mikopo.Mkurugenzi Mtendaji wa Benki ya NMB, Ineke Bussemaker amesema Kituo cha Biashara cha Morogoro ni kituo cha 10 nchini huku lengo la kuanzisha vituo hivyo vilivyopo kwenye mikoa mikubwa ya kusaidia shughuli za kibiashara na wafanyabiashara ili kunufaika zaidi na fursa zinazowazunguka hususani kilimo.Bussemaker alisema kuanzishwa kwa kituo hicho cha kibiashara mkoani Morogoro kumetokana na kuwepo kwa fursa nyingi ikiwemo viwanda vya sukari vya Kilombero na Mtibwa pamoja na kuwepo kwa migodi ya madini na utalii, ambazo kama wafanyabiashara watazitumia vizuri wataweza kukuza uchumi wa mkoa huo.“Tumekuwa tukiunga mkono serikali katika jitihada zake mbalimbali ikiwemo kusaidia kukusanya kodi na sasa katika kuelekea uchumi wa viwanda tumeelekeza juhudi zetu kuwasaidia wafanyabiashara kwa kuanzishia kituo maalumu ambacho watakutana na maofisa wetu na kuwapatia ushauri,”alisema.Mkuu wa Kitengo cha Biashara cha Benki ya NMB, Donatus Richard, amesema benki hiyo inajivunia kuwaona wafanyabiashara waliochukua mikopo ya chini, lakini sasa wamekuwa matajiri wakubwa baada ya kupata ushauri kutoka NMB na kuwataka wafanyabiashara wa Morogoro kuchangamkia fursa hiyo.Uzinduzi wa kituo hicho cha biashara umekwenda sambamba na benki hiyo kutoa msaada wa madawati yenye thamani ya Sh milioni 10 kwa shule za sekondari za Lupanga na Kilakala zilizopo katika Manispaa ya Morogoro.	5
183	" 	NA GLORY MLAY      	MKALI wa muziki kutoka kundi la Weusi, Nickson Simion ‘Nikki wa Pili’, amewashangaa watu ambao wanajichubua ngozi, huku wakiwalalamikia Wazungu ni wabaguzi wa rangi.   	Msanii huyo amewataka wazazi kuwaelimisha watoto wao juu ya ubaguzi wa rangi pamoja na maisha yao ya baadaye na si kuwaacha wakifanya mambo ambayo hayana maana kwa jamii.   	“Tumekuwa na tabia za kuwalalamikia Wazungu kuwa ni wabaguzi wa rangi hasa kwa ngozi nyeusi, lakini tunasahau wale ambao wanajichubua bado wanafanya ubaguzi.   	“Kitendo cha kuikataa ngozi yako na kuamua kujichubua ili uwe na ngozi nyeupe ni sawasawa na ubaguzi wa rangi, hivyo haina maana ya kuwashangaa Wazungu wakitubagua juu ya rangi zetu, tunatakiwa tujikubali jinsi tulivyo,” alisema Nikki."	4
184	CHRISTINA GAULUHANGA-DAR ES SALAAM MAJI ni uhai na huduma muhimu kwa maisha ya binadamu yeyote, endapo  itakosekana huchangia kuenea kwa magonjwa ya mlipuko na vifo. Machi 22 kila mwaka ni kilele cha maadhimisho ya Wiki ya Maji Duniani, ambapo Jiji la Dar es Salaam litaungana na Watanzania wengine kusherehekea. Kauli mbiu ya wiki ya maji kwa mwaka huu ni; ‘Usimwache mtu nyuma katika kupata huduma ya maji.’ Serikali kupitia Mamlaka ya Majisafi na Majitaka Dar es Salaam (Dawasa) imeongeza jitihada za kuboresha upatikanaji wa maji safi na salama kwa wananchi hasa waliokuwa pembezoni. Ofisa Mtendaji Mkuu wa DAWASA, Mhandisi Cyprian Luhemeja, anaeleza kuhusu jitihada za mamlaka hiyo katika kuenzi na kutekeleza miradi na kufikia wananchi ambao awali walikuwa hawana huduma.  Maelezo ya Luhemeja yanakwenda sambamba na kauli mbiu ya wiki ya maji mwaka huu.  Anasema Dawasa imekuwa ikitekeleza miradi mbalimbali itakayowafikia wananchi waliokuwa hawapati huduma ya maji safi na salama kwa muda mrefu. Anasema miradi hiyo iliyoanza kutekelezwa hivi karibuni ni mpango mkakati wa kuwafikia Watanzania wengi zaidi waishio Dar es Salaam na katika miji ya Mkoa wa Pwani ambapo DAWASA inatoa huduma. Anasema miradi hiyo imeanza kuzaa matunda baada ya wakazi wa maeneo ambayo hayakuwa na huduma ya upatikanaji wa maji sasa yanapata. “Mfano ni eneo la Salasala na Kinzudi ambalo halikuwa na maji kabisa lakini sasa linapata maji baada ya mradi kukamilika kwa ulazaji wa bomba kwa km 48 na ujenzi wa tenki kubwa la ujazo wa lita 6,000,000 eneo hilo pamoja na kituo cha kusukuma maji (Booster station),” anasema Mhandisi Luhemeja. Anaongeza kuwa  katika mradi huo zaidi ya wakazi 5,400 wameunganishiwa huduma huku akitoa wito kwa wananchi ambao wanahitaji huduma ya kuunganishiwa wajitokeze na kupatiwa. Akizungumzia mradi mwingine ambao sasa wananchi wanapata maji, Luhemeja anasema ni ule wa eneo la Kiembeni Bagamoyo mkoani Pwani, ambalo halikuwa na maji kabla ya mradi wa maji maarufu wa Kiembeni kuanza kutoa huduma. Anasema baada ya kukamilika, wananchi zaidi ya 2,000 wameunganishwa na kuanza kupata huduma ya maji safi na salama. Anaongeza kuwa mradi mwingine ni wa 2D uliotekelezwa eneo la Kiluvya, Kibamba, Hondogo, Mloganzila na Kwembe. “Mradi huu nao umekamilika na wananchi wa maeneo haya wataanza kunufaika na huduma ya maji kwa awamu, kadiri maunganisho ya maji yanavyoendelea kufanyika ambapo hadi sasa takribani wananchi 6,500 wameshapatiwa huduma,” anasema. Anasema katika kutatua changamoto ya upatikanaji wa huduma hiyo muhimu kwa wakazi wa Kiwalani Bombom na vitongoji vingine, Dawasa imekamilisha mradi wa maji katika eneo hilo. “Mradi huu wa awamu mbili umekamilika na wananchi takriban 700 wameunganishwa na kupata huduma kutoka katika mradi huu,” anasema Mhandisi Luhemeja. Aidha, anasema bado kuna miradi mbalimbali inayoendelea kutekelezwa na Dawasa ili kuhakikisha hakuna mkazi wa eneo lake la huduma anakosa maji. Anasema moja ya miradi ambayo ipo katika hatua za mwisho kukamilishwa ni ule wa Bonyokwa ambao mara baada ya kukamilika wananchi wataanza kuunganishiwa maji. “Kukamilika kwa mradi huu kutasaidia kuwahudumia wakazi 30,000 wa kata ya Bonyokwa na maeneo ya jirani,” anasema Mhandisi Luhemeja.  Anasema miradi yote hiyo inayotekeleza kwa fedha za ndani itakwenda kutatua changamoto za maji katika maeneo mbalimbali ya jiji hili na hivyo kwenda sambamba na kaulimbiu ya mwaka huu.  “Kaulimbiu ya wiki ya maji mwaka huu inatutaka kutokumwacha mtu katika utoaji wa huduma ya maji hivyo nasi tumejipanga kuhakikisha kila mkazi wa Dar es Salaam na miji ya Bagamoyo, Pwani na Mkuranga wanapata maji,” anasema. Naye Meneja wa Utekelezaji Miradi ya Maji, Mhandisi Ramadhani Mtindasi, anasema katika Kata ya Kisukuru, Manispaa ya Ilala, Dawasa ipo katika hatua za mwisho kukamilisha mradi. “Tunapeleka maji katika Kata ya Kisukuru ambapo utekelezaji unaendelea na lengo ni kuhudumia wakazi zaidi ya 15,000,” anasema Mtindasi Anasema katika Manispaa ya Ubungo, kuna mradi wa maji ambao utawahudumia wakazi wa Saranga na vitongoji unaoendelea kwa sasa. Anaongeza kuwa utakapokamilika mradi huo unategemewa kuwahudumia wakazi wa kata hiyo wasiopungua 15,000. Mtindasi anasema pia eneo la Kwa Mtoro kuna mradi unaoendelea ukiwa katika hatua za mwisho ambao unatarajiwa kukamilika hivi karibuni. “Mradi huu utaenda kujibu na kutatua changamoto ya upatikanaji wa maji katika eneo la Kimara kwa Mtoro na vitongoji vyake na tunategemea utahudumia wateja wasiopungua 10,000,” anasema Mtindasi. Akizungumzia kuhusu miradi inayotarajiwa kuanza hivi karibuni, anasema mmoja wake ni ule wa mji wa Mkuranga. “Tuko kwenye hatua za mwisho za manunuzi na hivi karibuni tutaanza ujenzi wa mradi huu ambao kama ukikamilika utahudumia wakazi 25,000 wa Mkuranga na vitongoji vyake,” anasema. Mtindasi anasema mamlaka hiyo ipo  katika hatua za manunuzi ili kutekeleza mradi wa maji wa visima vya Kimbiji.   “Wakazi wa Manispaa ya Kigamboni wanatarajiwa kupata huduma ya maji safi na ya uhakika kupitia visima vya Kimbiji, unategemea kujibu sehemu kubwa ya changamoto za maji katika eneo hilo,” anasema.  Akizungumzia kuhusu Dar es Salaam ya Kusini ambayo imekuwa haina mtandao wa maji ya bomba kwa muda mrefu, Mtindasi anasema kuna mradi wa maji unaotekelezwa katika eneo la Jet Buza. “Mradi huu utawanufaisha wakazi wa Dar es Salaam ya Kusini ikiwa ni pamoja na Buza, Yombo, Mwanagati, pamoja na Mbagala,” anasema. Anasema Dawasa imeongeza mradi mwingine wa maji katika eneo la Kiwalani huku mingine miwili ambayo ni wa awamu ya kwanza na pili ikiendelea kutekelezwa. “Mradi wa Kiwalani awamu ya tatu upo kwenye utekelezaji na lengo lake ni kuongeza wigo wa upatikanaji wa maji na kuendeleza mradi ulioanza wa Kiwalani awamu ya kwanza na ya pili,” anasema. Mkuu wa Kitengo cha Mawasiliano DAWASA, Neli Msuya, anawataka wakazi wa Dar es Salaam kuwaunga mkono kwa kuhakikisha wanalipa ankara zao kwa wakati ili kuwezesha huduma hiyo kuwafikia watu wengi zaidi. “Niwaombe wakazi wa Dar es Salaam na mkoa wa Pwani kuhakikisha wanalinda miundombinu ya maji na kulinda vyanzo vya maji ili huduma iwe endelevu,” anasema Neli. Hivi karibuni Dawasa na iliyokuwa Shirika la Majisafi na Majitaka Dar es Salaam(Dawasco) ziliunganishwa ili kuwa na mamlaka yenye nguvu ambapo kazi za ujenzi wa miundombinu na usambazaji  maji zinafanywa nayo. Mwisho	3
185	JACKLINE LAIZER, ARUSHA  SIMBA imeendeleza hasira zake baada ya jana kuibuka na ushindi wa bao 1-0 dhidi ya Singida United,  katika mchezo wa Ligi Kuu Tanzania Bara uliochezwa Uwanja wa Sheikh Amri Abeid, jijini hapa. Katika mchezo huo, uliochezeshwa na mwamuzi Ahmad Simba kutoka mkoani Kagere, bao pekee la Simba lilifungwa na Miraji Athumani. Matokeo hayo, yameiwezesha Simba kufikisha pointi 18 baada ya kucheza mchezo sita huku ikiendelea kufukuzia rekodi ya msimu wa 2009, ambao walichukua ubingwa bila kufungwa. Simba  walipata ushindi wa tatu wakiwa ugenini baada ya kuifunga Kagera Sugar mabao 3-0 kwenye Uwanja wa Kaitaba, mjini Bukoba, kabla ya kupata ushindi wa  mabao 2-0 dhidi ya Biashara United katika mchezo uliochezwa  Uwanja wa Karume mjini Musoma . Katika mchezo wa jana, ukuanza kwa kasi huku kila timu ikisaka bao la mapema, lakini milango ilionekana ni migumu. Hata hivyo, mchezaji wa Singida United,  Gilbert Mbweni alionyeshwa kadi ya njano kwa kosa la kumchezea madhambi beki wa Simba Haruna Shamte. Simba  walifanikiwa kupata bao dakika ya 42 kupitia kwa Athuman, baada ya beki wa timu hiyo, Pascal Wawa kumtangulizia pasi ndefu na kupiga shuti lililokwenda moja kwa moja wavuni. Mshambuliaji wa Simba, Meddie Kagere alikosa bao la wazi dakika ya 49, baada ya kupenyezewa  pasi safi na Deo Kanda, lakini alipaisha shuti lake. Wawa aliyepanda mbele kusaidia mashambilizi alikosa bao dakika ya 54, baada ya kupokea pasi kutoka kwa kiungo Mzamiru Yassin, lakini alipaisha shuti lake. Dakika ya 60 Said Ndemla  wa Simba alishindwa kufunga baada ya kufumbua shuti kali ambalo lililishia mkononi mwa kipa wa Singida United, Mkumbo  Mfasiri. Singida United  walifanikiwa kufanya shambulizi nzuri dakika ya 68 , lakini  walikosa umakini wa kufunga. Mwamuzi Simba, alimwonesha kadi ya njano beki wa timu ya Simba, Gadiel Michael  dakika ya 73 kutokana na kuchelewesha kurusha mpira.  Rashid Juma aliyetokea benchi kuchukua nafasi ya Kanda alijaribu kupiga shuti la kichwa,  baada ya Ndemla  kuingiza krosi kati, lakini kipa wa Singida alituliza na kuokoa hatari hiyo. Singida United; Mkumbo Msafiri, George Wawa Gilbert Mbweni, Daud Mbweni, Meshaki Kibona/Himid Suleiman (dk.89), David Nartey, Elinyesi Sumbi, Jonathan Daka/Emmanuel Manya (dk. 46), Pascal Ndaga, Stephano Opoku na Ismail Ally. Simba; Aishi Manula, Haruna Shamte, Gadiel Michael, Erasto Nyoni, Paschal Wawa, Said Ndemla, Deo Kanda/Rashid Juma (dk. 71), Mzamiru Yassin, Meddie Kagere, Ibrahim Ajib/Hassan Dilunga (dk. 50) na Miraj Athuman/ Gerson Fraga (dk. 80). Mchezo mwingine uliochezwa Uwanja wa Mabatini, mkoani Pwani, Ruvu Shooting  iliibuka na ushindi wa bao 1-0 dhidi ya  Azam, wakati timu ya Biashara United ikiifunga Namungo bao 1-0 kwenye Uwanja wa Karume, Musoma. Timu ya Mwadui ilitoka sare ya mabao 2-2 na JKT Tanzania kwenye Uwanja wa Kambarage, mjini Shinyanga na Coastal Union iliondoka na ushindi wa bao 1-0 dhidi Lipuli  kwenye Uwanja wa Samora, mkoani Iringa. 	2
186	*Majaribio yaliyofanywa yafanikiwa kwa asilimia 100 *Mamlaka zikiruhusu, tiba kuanza kutolewa mwakani NEW YORK- MAREKANI WATAFITI nchini Marekani wamesema wamefanikiwa kuondoa Virusi Vya Ukimwi kutoka kwenye vinasaba (DNA) vya panya, mafanikio ambayo wanasayansi wanasema  yanaweza kuwa hatua ya kwanza kuelekea tiba ngumu ya ugonjwa huo kwa binadamu. Matokeo ya utafiti huo yaliyotangazwa wiki hii yamethibitishwa na wanasayansi zaidi ya 30  kutoka Vyuo Vikuu vya Temple na kile cha Tiba cha Nebraska. Mmoja wa watafiti waandamizi aliyeshiriki katika utafiti huo Kamel Khalili  wa Chuo Kikuu cha Temple cha nchini Marekani amesema kutokana na mafanikio hayo endapo mamlaka za chakula na dawa zitathibtisha tiba hiyo kwa binadamu inaweza kuanza kutumika mapema mwaka ujao. Watafiti hao wanasema hatua hiyo imewezekana kwa kuchanganya dawa za kufubaza maambukizi ya virusi na kifaa kinachoitwa CRISPR ambacho kinaweza kubadilisha jeni.  Watafiti hao waliondoa Virusi Vya Ukimwi katika panya 9 kati ya 23 ambao mifumo yao ya kinga ilibadilishwa kulingana na ile ya binadamu. Khalili na wataalamu wengine wa Virusi Vya Ukimwi  wanasisitiza kuwa hatua hiyo ni kubwa kisayansi na matokeo yaliyoonekana kwa panya hao yanatoa mwanga wa tiba hiyo kufanikiwa kwa binadamu. ” Tulijua kile tulichohitaji kufanya, lakini teknolojia haikupatikana,” Khalili  aliliambia Washington Post, akisema timu yake ilikuwa ikisubiri nyenzo kama CRISPR ili kukabiliana na virusi. Khalili alikaririwa na Washington Post akisema matokeo hayo yalikuwa ni ya kushangaza. Ukimwi ni ugonjwa unaoathiri kinga ya mwili, hivi sasa unaweza kudhibitiwa tu kwa tiba inayojulikana kama ‘antiretroviral’ ambayo inafubaza virusi lakini haitibu.  Takwimu za Shirika la Afya Duniani (WHO) zinaonyesha ugonjwa wa ukimwi umeathiri watu milioni 37 duniani kote. Kwa mujibu wa takwimu za hivi karibuni kutoka WHO watu milioni 22 ndio wanaotumia dawa hiyo za kufubaza virusi.   WHO inasema  karibu watu milioni moja walikufa kwa magonjwa yanayoendana na Ukimwi  mwaka 2017. Mapema mwaka huu, wanasayansi walionya juu ya  uthibitisho wa mtu wa pili aliyetangazwa kupona virusi vya ukimwi baada ya yule aliyetangazwa miaka 12  iliyopita, wakisema ilikuwa ni mapema mno kutangaza mtu huyo kupona.  Wagonjwa wote wawili waliotangazwa kupona awali walitibiwa kwa  ‘stem cell transplant’, matibabu ambayo watalaamu walisema ni hatari yanaweza kusababisha athari kwa upande mwingine na kuleta madhara makubwa  na walionya tiba hiyo kutopelekwa kwa watu wengine wengi. MATIBABU YA SASA Awali, kabla hawajafanikiwa kupata tiba kamili, timu ya Khalili huko Temple walibaini njia ya kuondoa Virusi vya Ukimwi kutoka kwenye DNA ya panya haikuweza kuondoa kabisa maambukizi.  Kwa sababu hiyo timu hiyo ya maabara ya Khalili iliunganisha nguvu na timu kutoka Chuo Kikuu cha Tiba Cha Nebraska (UNMC)  ili kuangalia njia tofauti ya kushambulia tatizo.  Kwa pamoja wanasayansi hayo walichanganya mbinu ya kubadilisha jeni kwa kutumia dawa iliyotengenezwa kushambulia Virusi Vya Ukimwi iliyotengenezwa na UNMC. Howard Gendelman kutoka UNMC  aliiambia Washington Post kuwa dawa yao ya majaribio imeonekana kufanya kazi kwa muda mrefu zaidi kuliko dawa za kawaida, maana yake ni kwamba inaweza kutumiwa kila miezi michache badala ya kila siku kama zilivyo dawa nyingine zinazotumika sasa.  Kwa sababu hiyo alisema dawa hiyo  imeonekana kurahisisha kazi iliyofanywa na timu ya Khalili ya kubadilisha jeni na hivyo kutokomeza Virusi vya Ukimwi. “Ikiwa unaweza kupunguza kiasi cha virusi ambacho kinaachwa na CRISPR, uwezekano wa CRISPR kuwa na ufanisi zaidi  ukiendelea upo,” alisema. Pamoja na hayo Khalili alisema yeye na timu yake wataweza kufanya majaribio kwa binadamu kwa kutumia dawa za kawaida hata kama zile zilizozalishwa katika maabara ya UNMC hazitaruhusiwa kwa matumizi . Steven Deeks, Profesa wa Chuo Kikuu cha California kilichoko San Francisco ambaye amefanya kazi sana juu ya ugonjwa wa ukimwi, alisema kutumia njia ya kubadili jeni kuondoa Virusi vya Ukimwi   kutoka kwa mnyama aliye hai ni hatua kubwa ya mbele. Lakini alionya kwamba kutumia njia hiyo kwa binadamu inaweza kuwa na changamoto zaidi. “Wanasayansi watalazimika kukabiliana na tofauti nyingi za virusi, shida zaidi katika kutoa teknolojia ya kubadili jeni na zaidi uwezekano  wa kukata jeni za binadamu wakati wa kujaribu kulenga Virusi Vya Ukimwi,” alisema Deeks ambaye alisisitiza kuwa njia yenyewe iliyogundulika haina shaka isipokuwa utekelezaji wake. Wakati wanasayansi wakija na taarifa hizo, Dk. Leonard  Maboko wa Tume ya Kudhibiti Ukimwi (Tacaids) akielezea hali ya maambukizi kwa hapa nchini alisema watu milioni 1.4 wanaoishi na ugonjwa huo nchini. Alipotakiwa kutoa maoni kuhusu utafiti huo mpya, Dk Maboko alilitaka gazeti hili kuwasiliana na Wizara ya Afya kwa kuwa wao ndio wanaoshughulika na tiba na chanjo. Gazeti hili liliwasiliana na Mganga Mkuu wa Serikali, Profesa Mohammed Kambi lakini alimtaka mwandishi amtumie ujumbe mfupi lakini baadae alipopigiwa hakupatikana. Walipotafutwa Wizara ya Afya kupitia kwa msemaji wao, Catherine Sungura alisema Waziri, Naibu na Katibu Mkuu wa Wizara hiyo walikuwa kwenye mkutano.  Catherine alisema kwa uelewa wake tiba hiyo ni hadi pale WHO itakapoidhinisha ndipo nchi nyingine ziweze kutumia.	3
187	 Na ZAINAB IDDY WAKATI Watanzani hususani wadau wa soka wakipiga kelele kutaka soka la Tanzania likue angalau tuweze kupata kikosi bora cha kwanza cha wanandinga wanaocheza soka la kulipwa, hali inaonekana kwenda kinyume baada ya baadhi ya wachezaji kurejea nyumbani kusakata kabumbu. Hadi sasa Mtanzania anayepeperusha bendera kimataifa na kutufanya tutembee kifua mbele ni straika anayekipiga katika klabu ya Genk ya Ubelgiji, Mbwana Samatta pekee, shukrani kwake. Tunajua zipo changamoto nyingi amepitia hadi kufika pale alipo sasa, lakini yapo maswali mengi yanayozunguka katika vichwa vya wadau wengi nchini. Kwanini Samatta peke yake, je, miguu yake kuna kitu amefunga kinachomtofautisha na wanandinga wengine wazawa au kuna kamzizi alichopewa na babu ambacho ameshindwa kuwagawia na wenzake angalau Watanzania wakajisifia kwa kuhesabu orodha ndefu ya wachezaji wanaoitangaza nchi kwenye soka la kulipwa. Tunajua wapo Watanzania wengi wanaocheza soka nje, lakini shida ni hawana wanachofanya kiasi cha kuushawishi umma utambue au Watanzania wenyewe kutembea wakiimba majina yao kama ilivyokuwa kwa Samatta mtoto wa Mbagala. Wakati tukihangaika na kina Simon Msuva, Farid Mussa na John Bocco, wanaoishia kufanya majaribio tu, mara Mrisho Ngassa na Juma Luizio wamerejea kuongeza idadi ya vipofu nchini. Luizio aliondoka Tanzania miaka miwili iliyopita, baada ya kusajiliwa na Zesco United ya Zambia akitokea Mtibwa Sugar, lakini hivi sasa yupo nchini akiwa na kikosi cha Simba, tena ikielezwa amejiunga kwa mkopo huku Ngassa naye akirejea kujiunga na Mbeya City, japo haijafahamika amekuja katika mazingira yapi, je, kwa mkopo kama Luizio au amevunja mkataba na Fanja FC ya Oman kama alivyofanya awali kwa Free State ya Afrika Kusini? Hapo ndipo panapochanganya na kufanya watu kumgeukia Samattta, kisha kujikuta wakijihoji wenyewe pasipo majibu. Je, Samatta anakipi miguuni mwake tofauti na wengine? Ni juhudi, heshima kuwa na malengo ya mbele au kuna kimzizi kinachomsaidia kufika anapotaka? Au tuseme wachezaji wetu hawana mawazo endelevu. Kipi tatizo, kwani haiwezekani kuona familia moja inajenga nyuma, lakini ghafla miongoni mwao wajenzi waamue kuibomoa, au kile kitu kinachoitwa ‘ndumba’ kinachotumika sana na wachezaji kinawamaliza hata wale wanaocheza soka la kulipwa. Je, mahali alipokuwa Ngassa Afrika Kusini na kule Zambia kwa Luizio nako kuna mafundi wa kupigana ‘misumari’ iliyosababisha washindwe kusonga mbele na badala yake waamue kurudi nyuma. Chonde Samatta, wape basi Ngassa na Luizio hicho ‘kimzizi’ chako waweze kupigana kwenda mbele na si kurudi walipotoka.	1
188	 MKUU wa Jeshi la Polisi nchini (IGP), Inspekta Jenerali Simon Sirro ameahidi kutuma wataalamu wa uhasibu kuja Zanzibar kutatua matatizo ya kupunjwa kwa pensheni wastaafu wa polisi ambao wamekuwa wakilalamika kwa muda mrefu.Siro alisema hayo wakati alipokutana na askari Polisi wastaafu ikiwemo maofisa ambao walistaafu kazi lakini wamedai kuwepo kwa mapunjo ya fedha zao walizolipwa. Akitoa ahadi hizo alisema atatuma timu ya wataalamu katika Idara ya uhasibu makao makuu Dar es Salaam kuja Zanzibar na kufuatilia suala hilo kwa makini na kuweza kutambua kasoro zilizopo.Alisema mfanyakazi yoyote anapostaafu matarajio yake kupata fedha zinazostahiki kwa ajili ya kufanya kazi zake nyingine ambazo zinatokana na jasho lake.“Nitatuma timu ya wataalamu wa fedha wahasibu kutoka makao makuu Dar es Salaam na kufuatilia suala hili...watakaa Zanzibar kwa muda wa wiki moja kufuatilia kasoro zote zilizojitokeza,” alisema.Baadhi ya askari wastaafu wa Jeshi la Polisi Zanzibar walifurahishwa na kauli ya Mkuu wa Jeshi la Polisi nchini kufuatilia malalamiko yao haraka na kuyapatia ufumbuzi.“Huo ndio uwajibikaji wa kiongozi aliyekabidhiwa majukumu ya kuongoza taasisi ya Jeshi la Polisi na kuyafanyia kazi malalamiko,”alisema Amour Abdalla ambaye alikuwa Ofisa wa Jeshi la Polisi aliyestaafu miaka mitatu iliopita.Malalamiko makubwa ya askari wastaafu wa Jeshi la Polisi ni kupunjwa mafao ikiwemo viinuwa mgongo ambapo wamelipwa tofauti na wenzao waliostaafu pamoja Tanzania Bara.	1
189	 Busungu aliyejiunga na Yanga mapema msimu huu, aliwahi kusema kuwa ataendelea kufunga kwa kila mchezo ulioko mbele yake ili kuwa katika orodha ya wafungaji bora.Akizungumza na gazeti hili hivi karibuni Busungu, alisema harakati hizo ameamua kuachana nazo kwani sehemu alikoachwa na wenzake hawezi kufikia.“Kiatu cha dhahabu nawaachia Amis Tambwe, Jeremiah Juma, Donald Ngoma na wengine, mimi sipo tena huko,” alisema.Wanaoongoza katika orodha ya wafungaji bora na mabao yao katika mabano ni Hamis Kiiza (16), Amis Tambwe (15), Donald Ngoma (11), Jeremia Juma (11) na Elias Maguli (10).Busungu alisema anajipanga kufanya vizuri zaidi katika michuano ya Kombe la Afrika iwapo atakuwa anapewa nafasi katika kikosi cha kwanza.	2
190	 AZAM FC ambayo ipo Uganda ikiendelea na kambi yake kwa ajili ya kujiandaa na msimu mpya imetamba kuwa kambi hiyo itawapa matunda ya kutosha kuelekea msimu ujao wa Ligi Kuu Bara unaotarajiwa kuwa mgumu.Kauli hiyo imetolewa na beki kisiki na mkongwe katika kikosi hicho, Agrey Morris ambaye ameeleza kuwa maandalizi hayo yatawasaidia kwa kiasi kikubwa kulingana na mji waliopo pia ukizingatia mechi ambazo wameziandaa wakiwa huko.Morris amefunguka zaidi kwamba kikubwa hayo ni maandalizi yao ya mwisho hivyo ni muhimu kwao na imekuwa kitu kizuri kupata muda mzuri kwenda nje ya nchi kwa ajili ya kujiweka fiti kitu ambacho kimeonekana kuwa na matokeo mazuri hata kwa timu nyingine duniani zilizoendelea.“Maandalizi yanaendelea vizuri na sisi tumejipanga kupokea kila kitu kutoka benchi la ufundi kwa ajili ya kurahisisha kazi msimu ujao. Inafahamika mara zote kuwa timu zinapopata muda na sehemu nzuri ya kujifua basi hufanikiwa kwa kiasi kikubwa katika maandalizi.“Na ndivyo ilivyo kwetu, hapa tunajiandaa na msimu mzima. Uganda ni sehemu nzuri na kuna timu nzuri, mechi zilizoandaliwa zitatusaidia kujipima na kuangalia mapungufu yetu kabla ya kuanza mapambano ya ligi,” alisema Morris.Azam imewasili Kampala tangu Jumatatu ya wiki hii ikitarajia kukaa kwa takriban wiki mbili ambapo itajipima kwa mechi za kirafiki na KCCA, URA, Onduparanka, Express na Vipers.	2
191	*Msigwa na wenzake wapandishwa kwa kuchoma nyumba aliyokuwa akiishi Katibu wa UVCCM NA WAANDISHI WETU – MBEYA/IRINGA  WAKATI Mbunge wa Iringa Mjini, Mchungaji Peter Msigwa akipandishwa kizimbani jana, akidaiwa kuchoma nyumba aliyokuwa akiishi Katibu wa UVCCM Iringa, wabunge wengine kumi, wanasota kizimbani kwa kesi mbalimbali zinazowakabili. Kesi za watunga sheria hao, zipo kwenye mahakama tofauti nchini, huku baadhi yao wakiwa na zaidi ya kesi moja kwenye mahakama tofauti. Mbunge wa Singida Mashariki, Tundu Lissu (Chadema), ambaye kwa sasa anatibiwa nje ya nchi, anakabiliwa na kesi za uchochezi zaidi ya moja kwenye Mahakama ya Hakimu Mkazi Kisutu, Dar es Salaam. Naye Mbunge wa Arusha Mjini, Godbless Lema (Chadema), anakabiliwa na kesi ya uchochezi mkoani Arusha na Mbunge wa Mbeya Mjini, Joseph Mbilinyi ‘Sugu’ (Chadema) naye anakabiliwa na kesi ya uchochezi ambayo kwa sasa mashahidi wa upande wa mashtaka wanatoa ushahidi wao. Wabunge wengine wa Chadema, Peter Lijualikali, Mbunge wa Kilombero na Suzan Kiwanga wa Mlimba, wanakabiliwa na kesi ya uchochezi mkoani Morogoro. Mbunge wa Ubungo, Saed Kubenea (Chadema), anakabiliwa na kesi ya kumshambulia mwili Mbunge mwenzake wa Viti Maalumu, Juliana Shonza (CCM). Wabunge wengine wa Chadema, Cecil Mwambe (Ndanda), Pascal Haonga (Mbozi) na Frank Mwakajoka (Tunduma) wote wanakabiliwa na kesi za uchochezi. Naye Mbunge wa Donge, Sadifa Khamis Juma (CCM), anakabiliwa na kesi ya rushwa mkoani Dodoma.   MSIGWA KIZIMBANI Jana, Msigwa na washtakiwa wengine 12, walifikishwa Mahakama ya Hakimu Mkazi Mkoa wa Iringa, wakikabiliwa na kesi mbili, ikiwemo ya kuchoma nyumba ya Mary Tesha, aliyokuwa akiishi Katibu wa UVCCM Iringa Mjini, Alphonce Muyinga, na kuvunja nyumba ya aliyekuwa diwani wa Mwangata kupitia Chadema, Anjelius Mbogo, aliyejiuzulu na kujiunga CCM. Washtakiwa hao kwa pamoja walifikishwa mahakamani hapo jana mbele ya Hakimu Mfawidhi wa mahakama hiyo, David Ngunyale, huku Mchungaji Msigwa akiwa ni mtuhumiwa wa saba kwenye kesi zote mbili. Msigwa alikamatwa na polisi siku ya Jumatatu baada ya  kuripoti kituo cha Polisi mjini Iringa kuwajulia hali washtakiwa wengine ambao tayari walishakamatwa. Wakili wa Serikali, Felix Shakla, alidai kuwa kati ya Januari 5 na 14, mwaka huu,watuhumiwa kwa pamoja walipanga njama za kuharibu mali ya mtu kinyume na sheria za nchi. Alidai pia kuwa Januari 15, mwaka huu, watuhumiwa waliharibu mali kwa kubomoa nyumba ya Anjelus Mbogo aliyekuwa Diwani wa Kata ya Mwangata, ambaye alijiuzulu udiwani kwa tiketi ya Chadema na kuhamia CCM. Baadhi ya watuhumiwa wengine katika kesi hiyo ni Mwenyekiti wa Baraza la Vijana la Chadema Iringa Mjini, Leonce Marto na Diwani Mteule Viti Maalumu, Rehema Mbeta. Washtakiwa wote waliachiwa kwa dhamana baada ya kukidhi masharti ya kuwa na wadhamini wawili kila mmoja ambao kila mmoja alipaswa kusaini ahadi ya dhamana ya Sh milioni  tatu. Katika kesi hiyo, watuhumiwa wote wanaotetewa na wakili mmoja, Antony Rutebuila, waliachiwa kwa dhamana na kesi hiyo itatajwa tena Februari 14, mwaka  huu.   KESI YA SUGU Mkoani Mbeya, upande wa utetezi katika kesi ya kutumia lugha ya fedheha dhidi ya Rais Dk. John Magufuli, inayomkabili Mbunge wa Mbeya Mjini, Sugu na mwenzake Katibu wa Chadema Kanda, Emmanuel Msonga, umesema unakusudia kuleta mashahidi saba na vielelezo vinane. Uamuzi huo wa utetezi unafuatia kukamilika kwa ushahidi uliowasilishwa na upande wa mashtaka, ambao ulileta mahakamani mashahidi watano na vielelezo viwili. Wakili wa utetezi, Boniface Mwambukusi, alisema wapo tayari kuanza kuwasilisha utetezi wao leo kuanzia saa nne asubuhi ili waweze kupata muda wa kuwasiliana na wateja wao na kuwapa ushauri wa kisheria. Awali, Hakimu Mfawidhi wa Mahakama ya Hakimu Mkazi Mkoa wa Mbeya, Michael Mteite, alitupilia mbali ombi la mawakili wa utetezi la kutaka ushahidi wa sauti wa shahidi wa tano katika kesi hiyo, Inspekta Joram Magova, usipokewe mahakamani hapo kwa madai kuwa haukidhi matakwa ya kisheria. Mteite alitaja baadhi ya sababu za kutupilia mbali pingamizi hilo kuwa mahakama imejiridhisha kuwa uhifadhi wa kifaa cha kurekodia sauti na aliyekitumia kurekodi hana masilahi yoyote na kesi hiyo. Alisema pia mahakama imejiridhisha kwamba shahidi aliyeandaa taarifa ya sauti alikuwepo kwenye eneo husika, hivyo aliweza kurekodi, na kwamba kazi ya kutengeneza haimwondolei yeye uhalali wa kuwa shahidi. Pia mahakama imesema kuwa sheria ya elektroniki imeeleza wazi shahidi ana haki ya kuchezesha mkanda kwa kusikilizwa mahakamani ili kuthibitisha kile anachokitolea ushahidi. Kesi hiyo jana ilihudhuriwa na Mwenyekiti wa Taifa wa Chadema, Freeman Mbowe na Mbunge wa Viti Maalumu, Susan Mwakagenda. Sugu  na Masonga wanadaiwa kuwa Desemba 30, mwaka jana katika viwanja vya Shule ya Msingi Mwenge, walitoa lugha ya fedheha dhidi ya Rais Magufuli.   Habari hii imeandaliwa na PENDO FUNDISHA (Mbeya) na FRANCIS GODWIN (Iringa)	1
192	CHAMA cha kutetea haki za wasanii wa muziki wa kizazi kipya (TUMA) kimeeleza kwamba wasanii wengi wa muziki huo wanakosa haki zao kwa kuwa si wanachama wa chama hicho. Katibu Mkuu wa Chama hicho, Samweli Briton, alisema ingawa kwa sasa baadhi ya wasanii wametambua hilo, lakini idadi ya wanaojitokeza inabidi iongezeke ili chama hicho kiwe na wanachama wengi kitakachoongeza nguvu katika utetezi wake. “Wasanii zaidi ya 30 wameshachukua fomu za kujiunga na chama hicho, akiwemo Vanessa Mdee, Barnaba Boy, Wakazi, Ditto na wengine wengi, hivyo natoa wito kwa wasanii wengine chipukizi na wenye majina kujiunga na chama hiki kabla ya kusubiri matatizo katika kazi zao,’’ alieleza Briton. Hata hivyo, mmoja wa wasanii hao, Wakazi alisema amekuwa daraja la kuwashawishi wasanii wa muziki huo ili wajiunge na chama hicho wanachoamini kitawasaidia katika harakati zao za kupata mirabaha itakayotokana na kazi zao.	4
193	Na Mwandishi wetu-Pwani KAMISHNA wa Tume ya Maendeleo ya Ushirika Tanzania (TCDC), Mudhihir Mudhihir, amewataka wakulima kote nchini kujiunga na kujenga imani na vyama vya ushirika ili kuwa na nguvu ya pamoja katika kupanga bei ya mazao kwenye soko na kuondoa unyonyaji unaofanywa na wafanyabiashara. Mudhihir alitoa wito huo juzi wakati wa mkutano mkuu maalum wa wanachama wa Chama cha Ushirika cha Mkuranga AMCOS, kilichopo Mkuranga mkoani Pwani. Mkutano huo ulitishwa na kusimamiwa na Mrajis Msaidizi wa Vyama vya Ushirika Mkoa wa Pwani, Angela Nalimi, baada ya kuibuka kwa malalamiko ya wanachama na wakulima waliokusanya korosho kwenye chama hicho.  “Kila mkulima anautaka ushirika lakini wakiangalia unakokwenda wanakatishwa tamaa, sisi tume ya ushirika, tumeamua kuusimsmia ushirika kwa mabadilko makubwa tunayoyaleta ili urudie nguvu yake ya zamani na ushirika usiwe sehemu ya upigaji, wakulima wasiogope kujiunga na ushirika,” alisema Mudhihir. Aliwataka viongozi wa ushirika wanaochaguliwa katika vyama vya ushirika kuwasikiliza wanachama,  kuwa waadilfu na kuongoza kwa kufuata Sheria ya Vyama vya Ushirika Namba 6 ya mwaka 2013 na kanununi zake za mwaka 2015.    Katika mkutano huo, wanachama wamewaondoa madarakani viongozi wa bodi na menejimenti ya chama hicho baada ya kutokuwa na imani nao kutokana na kutowasilisha baadhi ya majina kwa ajili ya malipo yao ya korosho. Pamoja na kuondolewa madarakani, bodi ya chama cha ushirika Mkuranga AMCOS na meneja wa chama  hicho, wametakiwa kuwajibika kwa  kulipa hasara ya  Sh  18,239,760 waliyokisababishia chama hicho.  Taarifa ya bodi hiyo ilisema, viongozi hao wamewajibishwa kwa mujibu wa Sheria ya Vyama vya Ushirika Namba 6 ya mwaka 2013 kifungu cha 95 na 126 na kanununi zake za mwaka 2015.   Mkutano huo ulitanguliwa na mkutano wa wakulima waliouza korosho kwenye  chama cha ushirika cha Mkuranga AMCOS ulioongozwa na Ofisa Tarafa wa Mkuranga, Clemence Muya aliyemwakilisha Mkuu wa Wilaya ya Mkuranga,  Filbeto Sanga.	1
194	RAMADHAN HASSAN -DODOMA WAZIRI wa nchi Ofisi ya Rais Tawala za Mikoa na Serikali za Mitaa, Selemani Jafo ameagiza kusimamishwa kazi kwa mtumishi wa Halmashauri ya Kilosa mkoani Morogoro Daniel Elimringi, kutokana na kuchana kitabu cha dini ya Kiislamu, Quran. Kauli hiyo ya Jafo, inakuja baada ya kusambaa kwa picha katika mitandao mbalimbali ya kijamii zikimuonyesha mtumishi huyo katika Halmsahauri ya Kilosa kitengo cha biashara idara ya fedha akichana na kutupa kitabu cha Quran. Akizungumza na Waandishi wa Habari jana ofisini kwake, Jafo alisema ameamua kutoa maagizo hayo kwa Mkurugenzi wa halmashauli hiyo kumsimamisha kazi mtumishi huyo na hatua nyingine zichuliwe dhidi yake. “Nayasema haya kutoka na kuwa mimi ni Waziri wa nchi ofisi ya Rais, Tamisemi na huyu mtumishi yupo katika wizara yangu kwani Halmashauri ya Kilosa ni moja ya eneo langu hivyo natoa maagizo haya na yatekelezwe mara moja”alisema Jafo. Aidha, alisema kuwa kitendo ambacho kimefanywa na mtumishi huyo hakipaswi kufumbiwa macho hivyo mkurugenzi wa Kilosa anatakiwa kuchukua hatua mara moja ya kumsimamisha kazi. Pia, alisema mara baada ya kusimamishwa kazi mamlaka ya nidhamu ichukue nafasi yake katika kuchunguza suala hilo na baada ya kujiridhisha hatua kali zichukuliwe dhidi ya mtumishi huyo. Vilevile, alimwagiza Mkuu wa mkoa wa Morogoro, pamoja na mkuu wa Wilaya ya Kilosa, kusimamia suala hilo na kuendelea kulinda amani na utulivu uliopo nchini. “Jambo hili lililofanywa na mtumishi huyu halileti kabisa afya kwa taifa letu kwani watu wake wa dini zote wamekuwa wakiishi katika mazingira ya amani na kuheshimia kwa kila mtu”alisema Jafo. Wakati Jafo akichukua hatua hiyo, taarifa zinadai kuwa tayari mtumishi huyo amefikishwa mahakamani na amenyimwa dhamana. Kwa mujibu wa taarifa hizo, kesi yake itatajwa tena Februari 20 mwaka huu.	1
195	NA MWANDISHI WETU, DAR ES SALAAM TIMU ya Simba huenda ikashindwa kuwatumia nyota wake wapya iliyowasajili usajili wa dirisha dogo kwenye mchezo wao wa Ligi Kuu ya Vodacom Tanzania Bara (VPL) dhidi ya Azam kesho, kutokana na kubanwa na taratibu za usajili nchini. Baadhi ya wachezaji hao iliyowasajili ni mshambuliaji Paul Kiongera waliyemrudisha kwa mkopo akitokea KCB ya Kenya, winga Brian Majwega kutoka Azam FC, straika kinda Hijja Ugando. Wengine ni beki Novatus Lufunga aliyetokea African Sports pamoja na mshambuliaji Danny Lyanga aliyetokea FC Lupopo ya Jamhuri ya Kidemokrasia ya Kongo (DRC). Habari zilizolifikia MTANZANIA jana zimedai kuwa si wachezaji hao tu wa Simba watakaoshindwa kucheza, bali ni wote waliosajiliwa kipindi hiki cha usajili wa dirisha dogo. “Hakuna mchezaji atakayeruhusiwa kucheza bila Kamati ya Sheria na Hadhi ya Wachezaji ya Shirikisho la Soka Tanzania (TFF), kupitia usajili wote pale dirisha la usajili litakapofungwa Desemba 15 mwaka huu, kama ilivyo kawaida na wale watakaopita watapewa leseni za kucheza,” kilisema chanzo hicho. Chanzo hicho kilieleza kuwa hakuna mchezaji yeyote wa kigeni aliyesajili dirisha dogo, atakayeruhusiwa kucheza kama klabu yake haijamlipia Dola za Marekani 2,000 (zaidi ya Sh milioni 4 za Kitanzania), ili kupata leseni ya kucheza kwa mujibu wa sheria mpya za TFF. Simba ilikuwa inategemea sana usajili huo mpya ili kuweza kufanya vizuri dhidi ya vinara Azam FC wenye pointi 25, hivyo kuwakosa litakuwa pigo kubwa kwa upande wao kuelekea mchezo huo. Wachezaji hao wote wameonekana kufanya vizuri sana kwenye kambi ya Simba visiwani Zanzibar, hali ambayo ilikuwa inawapa nguvu wekundu hao kufanya vizuri katika mchezo huo.	2
196	 PAMOJA na mvua kubwa inayoendelea kunyesha jijini Dar es Salaam iliyosababisha changamoto ya usafi ri, mamia ya watu wakiongozwa na Rais, Dk John Magufuli wamejitokeza kuuaga mwili wa Mwenyekiti wa Kampuni za IPP, Dk Reginald Mengi (77).Tukio la kuuaga mwili wa Dk Mengi ambaye hadi mauti yanamkuta akiwa Umoja wa Falme za Kiarabu, Dubai usiku wa kuamkia Mei 2, mwaka huu, alikuwa Mwenyekiti wa Wamiliki wa Vyombo vya Habari Tanzania (MOAT), lilifanyika kwenye viwanja vya Karimjee jijini Dar es Salaam.Viongozi wengine waliojitokeza kumuaga bilionea huyo ni Makamu wa Rais, Samia Suluhu Hassan, Rais mstaafu wa Awamu ya Pili, Ali Hassan Mwinyi, Makamu wa Rais mstaafu Awamu ya Nne, Dk Mohamed Bilal, Katibu Mkuu Kiongozi, Balozi John Kijazi na Katibu Mkuu Kiongozi mstaafu, Balozi Ombeni Sefue.Wengine ni Jaji Mkuu wa Tanzania, Profesa Ibrahim Juma, Jaji mstaafu, Mohamed Othman Chande, mabalozi, mawaziri na mawaziri wastaafu, wabunge, viongozi wa dini na vyama vya siasa. Tukio hilo la kuuaga mwili wa Dk Mengi lilitajwa kama sherehe ya kufurahia maisha yake ya hapa duniani, kwa kuweza kusaidia nyanja zote, ikiwamo ya kiuchumi, kisiasa na kijamii, hususan kuwasaidia wenye ulemavu kupata haki zao.Uwanja ulizizima kwa saa kadhaa wakati wa kuagwa kwa mwili wa mzee huyo huku vilio vikisikika na majonzi kutoka kwa watu hususani wenye ulemavu ambao walikuwa wakizimia mara baada ya kutoa salamu zao za mwisho.Profesa Kabudi: Ni pigo kwa taifa Akitoa salamu kwa niaba ya serikali, Waziri wa Mambo ya Nje ya Nchi, Profesa Palamagamba Kabudi alisema kuwa kifo cha Dk Mengi ni pigo kubwa kwa kampuni alizomiliki na kuziongoza na zaidi ni pigo kwa taifa.Alisema kifo cha Dk Mengi kilitokea ghafla kwani aliondoka nchini akiwa mzima na alipofika Dubai ndipo mauti yalimkuta hivyo serikali kwa kupitia ubalozi mdogo wa Dubai walihakikisha taratibu zote za kuhifadhi mwili na kuusafirisha unafanyika salama.“Licha ya siku ya Ijumaa kwa nchi ya Dubai ni mapumziko, lakini ubalozi wetu ulihakikisha kuwa taratibu za kupata nyaraka zote za kusafirisha mwili zinapatikana na taratibu zilikamilika jioni. Hivyo kwa kipekee nimpongeze Balozi wa Tanzania nchini humo, Mbarouk Nassoro Mbarouk kwa kufanya kazi hii kwa ufanisi,” alisema Profesa Kabudi.Alisema kifo ni fumbo ambalo ajuaye ni Mwenyezi Mungu hivyo wanapaswa kumshukuru kwa sababu serikali imeguswa na msiba huo kwa kuwa alifanya mambo mengi kwenye sekta ya uchumi kwa kuanzisha kampuni za IPP, sekta za gesi, madini na mafuta, kuchangia sekta za kilimo, afya na kutoa ajira kwa mamia ya watu.Profesa Kabudi alieleza kuwa Dk Mengi alikuwa chachu ya kuhamasisha wawekezaji wazawa kufanya uwekezaji na biashara mbalimbali nchini na kwamba alishawishi mabadiliko ya sera ya uchumi na kutoa majawabu ya kuboresha sera hizo.“Dk Mengi alikuwa chachu ya sera ya viwanda kwa kuhakikisha Tanzania inakuwa nchi ya uchumi wa kati kwa sababu alikuwa na mikakati mbalimbali ya kusaidia uchumi wetu kwa kutaka kuwekeza kwenye uundaji wa magari kwa kushirikiana na Kampuni ya Young Sung iliyopo Korea na kuanzisha viwanda vya dawa za binadamu,” alisisitiza.Pia alisema mchango wa Dk Mengi ni mkubwa kwa kuwa alihakikisha Watanzania wanaweza kuwekeza nchini ikiwa watakuwa na nia hiyo.Kwa upande wa kijamii, Profesa Kabudi alisema mzee huyo atakumbukwa kwa upendo wake, ukarimu na huruma kwa wanyonge, walemavu na wahitaji hivyo aliwagusa kwa maisha yao mbalimbali.Kwa mujibu wa Profesa Kabudi, Dk Mengi alikuwa mdau wa mazingira kwa kuhamasisha upandaji wa miti kwenye misitu inayozunguka mlima Kilimanjaro na kwamba maisha yake yana mambo mengi ya kujifunza.Dk Mwakyembe: Wanamichezo watamkumbuka daima Waziri wa Habari, Utamaduni, Sanaa na Michezo, Dk Harrison Mwakyembe alisema alikosa fursa ya kujadiliana na mzee huyo kuhusu timu ya taifa inayotarajia kwenda Misri kwa kuhakikisha kuwa kuna uzalendo na utaifa.Alisema hauwezi kuzungumzia sekta ya habari, sanaa na michezo bila kumzungumzia Dk Mengi hivyo amechangia kwa kiasi kikubwa maendeleo ya nchi.Katibu wa Itikadi na Uenezi wa CCM, Humphrey Polepole alisema kutengemaa kwa siasa za chama hicho kuanzia 2015 hadi 2019 ni kutokana na ushauri wa Dk Mengi na kwamba alihakikisha kuwa sekta binafsi zinakuwa injini ya uchumi.Pia alisema ni mtu aliyebarikiwa kuwa na utajiri, uzalendo na utaifa kwa kusaidia watu na kuwa mshauri wa masuala ya kiuchumi na biashara pamoja na kuwa daraja kwa sekta binafsi na serikali.Mwakilishi wa Kituo cha Demokrasia Tanzania (TCD), James Mbatia alisema wito walioachiwa na Dk Mengi ni kuhakikisha kuwa kunakuwapo maridhiano kwa vyama vya siasa ili kuepuka kumwaga damu wakati wa uchaguzi ujao. Alisema Dk Mengi aliwaasa wanasiasa kutumia ndimi zao vizuri ili Tanzania iwe mahali salama pa kuishi.Akitoa wasifu wa Dk Mengi, Balozi Juma Mwapachu alisema ameacha mke na watoto wanne na kwamba alikuwa ni mtu wa imani kwamba aliamini ndoto, fikra, uwezo na mafanikio yake ni kutoka kwa Mungu.Balozi Mwapachu alisema Mengi aliukataa umasikini uliokuwepo nchini licha ya kuwepo kwa rasilimali nyingi hivyo akahakikisha kunakuwepo sera bora ya uchumi, jamii na afya.‘’Aliwahi kugharamia upasuaji wa watoto wenye tundu kwenye moyo nchini India na kuwafadhili wasichana wa Kimasai kupata elimu, walemavu na kubadili fikra za wananchi wenye ulemavu,’’ alisisitiza.Aliongeza kuwa Dk Mengi alikuwa na fikra pevu kwenye masuala ya ujasiriamali na kwamba alikuwa akikutana na wataalamu mbalimbali wa sayansi na teknolojia kwa ajili ya kugeuza fikra za vijana kutoka kuajiriwa hadi kujiajiri, jinsi ya kupata mitaji na kuhimiza mitaala ya elimu iinue ujasiriamali.Alifafanua kitabu chake cha I Can, I Must, I Will ni urithi mkubwa aliouacha baada ya kuhamasishwa na mtoto wake Rodney aliyemtaka kuandika kitabu kuhusu maisha yake na kwamba tayari alikamilisha tafsiri ya Kiswahili hivyo kimebaki kuchapishwa.Mwili wa Dk Mengi unasafirishwa kwa njia ya ndege leo kwenda Moshi, mkoani Kilimanjaro kwa ajili ya maziko yanayotarajiwa kufanyika kesho Machame.	1
197	 Jumla ya wafungwa na mahabusu 300 kutoka kwenye magereza ya Butimba, Bariadi, Mugumu, Tarime, Bunda na Kahama wameachiwa huru.Hii ni kufuatia kutekelezwa kwa agizo lililotolewa na Rais John Magufuli hivi karibuni kwa Wizara ya Sheria na Katiba na ofisi ya Mkurugenzi wa Mashtaka (DPP) kupita kwenye magereza nchini na kupitia upya kesi za wafungwa na mahabusu ili walifungwa kimakosa waachiwe huru.Haya yamesemwa leo, Alhamis na Rais Magufuli katika ziara yake wilayani Kongwa alipokuwa akizungumza na wananchi.“Siwezi kutawala nchi na machozi, yataniumiza, na niwaombe polisi wasiwabambikizie kesi wananchi wanyonge, sio suala zuri,” aliongeza. Rais Magufuli ameeleza kuwa zoezi hilo la kupitia kesi hizo, litaendelea nchi zima, lengo ikiwa ni kuhakikisha haki inatengendeka ipasavyo kwa mujibu wa sheria.	1
198	     NA VERONICA ROMWALD, DAR ES SALAAM Kitendo  cha mwanaume kukosa hamu na kushindwa kushiriki vema tendo la ndoa na kuhisi maumivu wakati wa haja ndogo na kubwa, inaweza kuwa ni dalili za awali za Saratani ya Tezidume. Hayo yalielezwa Dar es Salaam jana na Rais wa Chama cha Madaktari wa Ma-kanisa Tanzania (TCMA), Dk. Isaya Tosiri alipowasilisha mada katika mkutano uliokutanisha wataalamu wa afya 150 wa hospitali zilizopo chini ya makanisa. “Ni miongoni mwa dalili lakini inaweza isiwe hivyo kwa wanaume wote na ndiyo maana tunasisitiza kwamba ni muhimu kuchunguza afya mara kwa mara,” alisema. Dk. Tosiri alisema changamoto iliyopo ni mwamko mdogo wa jamii (wanaume) kujitokeza kufanyiwa uchunguzi iwapo wanakabiliwa na tatizo hilo au la. “Ieleweke kwamba kila mwanaume ana tezidume, hiki ni kiungo muhimu ambacho kinakamilisha ule mfumo wa uzazi wa mwanaume na Tezidume huwa inakua na kuongezeka ukubwa kadiri umri unavyoongezeka. “Ingawa kule kuongezeka kwa Tezidume kunaweza kusababisha apate shida ya kupata haja ndogo (si kwa wanaume wote) pia haimaanishi moja kwa moja muhusika ana Saratani ya Tezidume, ni lazima achunguzwe afya yake,” alisema. Alisema ili kukabiliana pia na Saratani hiyo, wanaume wanapaswa kuzingatia mfumo bora wa maisha hasa ulaji unaofaa na kufanya mazoezi. “Wajiepushe na ulaji wa vyakula vyenye mafuta mengi, chumvi nyingi, wafanye mazoezi na wapime afya mara kwa mara kwani ikigundulika mapema ni rahisi kutibika,” alitoa rai.      	3
199	 Na VERONICA ROMWALD – DAR ES SALAAM WATOTO 570 wamefanyiwa upasuaji wa kutibu magonjwa ya moyo tangu mwaka 2015 hadi hivi sasa katika Taasisi ya Moyo Jakaya Kikwete (JKCI). Daktari Bingwa wa Magonjwa ya Moyo kwa Watoto wa Taasisi hiyo, Naiz Majani, alipozungumza na MTANZANIA kuhusu kambi ya matibabu dhidi ya magonjwa ya moyo kwa watoto ambayo inafanywa na JKCI kwa kushirikiana na Shirika la Marekani la Mending Kids International. “Kati ya watoto hao, 360 wamefanyiwa upasuaji kwa njia ya bila kufungua kifua na watoto 218 wamefanyiwa upasuaji kwa njia ya kufungua kifua,” alisema. Alisema idadi ya watoto wanaofanyiwa upasuaji katika Taasisi hiyo imeongezeka na imekuwa ikifanyika kwa mafanikio ikilinganishwa na awali huduma hiyo ilivyoanza kutolewa nchini. “Huduma za matibabu ya moyo nchini zilianza rasmi kutolewa mwaka 2008 ambapo kwa upande wa watoto tuliweza kuwafanyia upasuaji 200 tu hadi tunafikia mwaka 2015 (kwa kipindi cha miaka minane. “Lakini utaona baada ya Taasisi kuanza na kutenga kitengo maalumu kwa ajili ya watoto idadi imeongezeka na wengi tumeokoa maisha yao, kwa mwaka Serikali ilikuwa na uwezo wa kupeleka watoto kati ya 40 hadi 80 kwa mwaka kwenda kutibiwa magonjwa haya nje ya nchi. “Kwa hiyo tunajivunia kwamba huduma zinazidi kuimarika na tunazidi kuokoa maisha ya wengi ambao tungewapoteza kutokana na magonjwa haya,” alisema. Kuhusu upasuaji unaoendelea, Dk. Naiz, alisema hadi kufikia jana jumla ya watoto 28 walikuwa wamefanyiwa upasuaji mkubwa na mdogo kutibu magonjwa hayo.  	3
200	 Mwenyekiti wa Shiwata, Cassim Taalib alisema jana kuwa kikao cha Kamati Utendaji ya Mtandao huo kilichoketi juzi kilifikia uamuzi huo baada ya kufuatilia kwa karibu mafanikio ya Samatta akiwa na timu ya Taifa ya Tanzania ‘Taifa Stars’ na klabu yake ya TP Mazembe ya Jamhuri ya Kidemokrasia ya Congo (DRC) na kufanya vizuri katika mashindano ya Afrika hadi kuchaguliwa kuwa mchezaji bora.Alisema Shiwata inatoa kiwanja hicho kama zawadi kwa mchezaji huyo kutokana na uwezo wake wa kulitangaza taifa katika medani ya kimataifa katika mchezo wa soka ambako wengine watafuata nyayo zake.Taalib alisema taratibu za makabidhiano zinafanywa kwa mawasiliano na baba yake mzazi, Ali Samatta na atakabidhiwa eneo hilo mara baada ya kurudi kutoka Ubelgiji ambako anaenda kusaini mkataba na timu ya KRC Genk ya Ligi Kuu ya Ubelgiji.Shiwata yenye wanachama zaidi ya 8,000 inamiliki ekari 300 za kujenga makazi, kumbi za starehe, viwanja vya michezo na nyumba za kuishi katika kijiji cha Mwanzega wilayani Mkuranga na ekari 500 eneo la Ngarambe kwa ajili ya kilimo.	2
201	 Msemaji wa timu hiyo, Ofisa Teule daraja la pili Costantine Masanja alisema jana kuwa, timu hiyo iko mjini Morogoro ikiendelea na mazoezi kwa ajili ya kujiandaa na Ligi Kuu Tanzania Bara inayotazamiwa kuanza Septemba 22.Pia timu hiyo ikiwa mkoani humo itapata nafasi ya kucheza katika mashindano ya Kombe la Ujirani Mwema IMU ya Jeshi la Kujenga Taifa ya JKT Ruvu bado ipo mjini Morogoro ikiendelea mazoezi makali kwa ajili ya Ligi Kuu Tanzania Bara inayotazamia kuanza Septemba 22.Kwa mujibu wa msemaji wa timu hiyo,watashiriki katika mechi za Ujirani Mwema zilizoandaliwa na Chama cha Soka Mkoa wa Morogoro (MRFA), ambazo zitashirikisha timu za Mtibwa Sugar, JKT Ruvu za Ligi Kuu Tanzania Bara na Polisi Morogoro ya Daraja la Kwanza.	2
202	 Na MOHAMED MHARIZO-DAR ES SALAAM UNAPOZUNGUMZIA soka la Tanzania huwezi kukwepa kuzitaja klabu za Simba na Yanga kutokana na ukongwe wao na pia kuiwakilisha nchi katika mashindano ya kimataifa kuliko klabu nyingine. Pia Simba na Yanga ndizo klabu zenye mashabiki wengi zaidi kuliko nyingine, hata zinapokutana klabu hizi mashabiki hufurika uwanjani kushuhudia mahasimu hao wakichuana. Hata msimu wa usajili wa Ligi Kuu Tanzania kwa klabu hizi hutikisa kutokana na kushindana katika kufanya usajili, ndio maana mashabiki wengi hufuatilia usajili wa Simba na Yanga zaidi kuliko klabu nyingine. Shirikisho la Soka Tanzania (TFF), lilifungua dirisha la usajili kwa wachezaji wa Ligi Kuu Tanzania Bara, Ligi Daraja la Kwanza na Ligi Daraja la Pili kwa msimu wa 2017/2018 kuanzia Juni 15 mwaka huu na limefungwa Agosti 6, mwaka huu. Tangu kuanza kwa usajili Simba na Yanga zilikuwa zikiviziana kusaka wachezaji watakaowatumia katika Ligi Kuu Tanzania Bara na mashindano ya kimataifa. Simba ambao ni mabingwa wa Kombe la FA Tanzania (Azam Confederation Cup 2017), wataiwakilisha Tanzania katika mashindano ya Kombe la Shirikisho barani Afrika, imefanya usajili wa wachezaji nyota kama John Bocco, aliyekuwa akiichezea Azam FC. Bocco alisaini mkataba wa miaka miwili kujiunga na Simba baada ya kumalizana na Azam FC aliyoichezea kwa misimu 10 mfululizo. Bocco amekuwa mshambuliaji tegemeo wa Azam FC akiiongoza kutwaa mataji likiwemo Ligi Kuu Tanzania Bara mwaka 2014 na Klabu Bingwa Afrika Mashariki na Kati, maarufu Kombe la Kagame mwaka 2015. Pia Simba imeonekana kuibomoa Azam FC kwa kumsajili beki Shomari Kapombe kwa mkataba wa miaka miwili. Ukiachana na Bocco na Kapombe, Simba haikuishia hapo, ilimnasa pia kipa namba moja wa Azam FC, Aishi Manula, huku pia ikimnyakua kiungo raia wa Rwanda, Haruna Niyonzima. Usajili wa Niyonzima umeonekana kuitikisa Yanga, hakuna asiyefahamu uwezo wake, kila shabiki wa Tanzania anapenda kuona timu yake ikiwa na kiungo kama Niyonzima. Pia Simba katika kujiimarisha zaidi imemrudisha kundini mshambuliaji wake wa zamani, Mganda Emanuel Okwi, ambaye ana uzoefu katika mashindano ya kimataifa. Hiyo itakuwa ni mara ya tatu kwa Okwi kurejea Simba ambapo awali aliondoka na kujiunga na Etoile du Sahel ya Tunisia, baadaye aliachana na timu hiyo na kujiunga na Yanga ambapo alidumu kwa muda kabla ya kurudi Simba alipodumu kwa msimu mmoja na kutimkia Denmark na sasa anarejea tena Msimbazi. Pia Simba imewasajili Jamal Mwambeleko, Hassan Mlipili, Mohamed Said, Erasto Nyoni, Ally Shomari, Salim Mbonde, Emmanuel Mseja na Nichlaus Gyan. Kwa usajili huu uliofanywa na Simba chini ya kocha Joseph Omog, mashabiki wa timu hiyo wanaamini kutakuwa na ushindani wa kukabiliana na changamoto za ushindani katika Ligi Kuu Tanzania Bara na pia Kombe la Shirikisho barani Afrika. Yanga pia hawakuwa nyuma katika kufanya usajili, ikumbukwe kuwa mabingwa hao wa Tanzania Bara wataiwakilisha nchi katika mashindano ya Klabu Bingwa barani Afrika. Usajili ulioshtua zaidi mashabiki wa Simba ni kuona mshambuliaji wao mahiri, Ibrahim Ajib, akijiunga na watani wao Yanga kwa mkataba wa miaka miwili. Usajili wake umewashtua mashabiki wa Simba, kama ilivyokuwa kwa Niyonzima kujiunga na Simba, si jambo geni kuona timu hizi zikichukuliana wachezaji. Ni jambo ambalo limekuwa ni mazoea kufanyika katika usajili. Lakini ukiachana na wachezaji hao, Yanga pia imesajili wachezaji wengine kama Rafael Daud, Papy Tshishimbi, Abdallah Shaibu ‘Ninja’, Rostand Youthe, Pius Buswita, Ramadhan Kabwili na Baruani Akilimali. Yanga inayonolewa na kocha George Lwandamina, ina kazi ya kuonyesha uhodari wake kwa kuhakikisha inaendeleza rekodi yake ya kutwaa ubingwa wa Ligi Kuu Tanzania Bara, lakini pia kufanya vizuri katika mashindano ya Klabu Bingwa barani Afrika. Hivyo ni wakati wa Simba na Yanga kuonesha kuwa wao ni wakongwe katika soka la Tanzania kwa kufanya vizuri si katika Ligi Kuu Tanzania Bara, bali pia katika mashindano ya kimataifa ambayo watashiriki.	2
203	 KAMPENI za Ubunge katika Jimbo la Monduli mkoani Arusha zimeendelea kupamba moto baada ya wagombea wa vyama mbalimbali na wapambe kupishana majukwaani kila upande ukivutia wananchi wauchague.Mjumbe wa Baraza Kuu la vijana la Chama cha Demokrasia na Maendeleo (CHADEMA), Fredy Lowassa jana aliongeza nguvu ya kampeni hizo kwa kumnadi mgombea wa chama hicho, Yonas Laizer huku akikiri hadharani kukubali utendaji wa Rais John Magufuli.Fredy Lowassa ambaye ni mtoto wa Edward Lowassa aliyewahi kuwa Waziri Mkuu kabla ya kujiuzulu amesema katika kampeni kata ya Makuyuni kuwa unaweza kuwa upinzani lakini ukaunga mkono jitihada za Rais John Magufuli na serikali yake jinsi inavyofanya kazi vizuri ya kuwatumikia wananchi.Amesema huku akishangiliwa na wananchi walifurika katika kata hiyo kuwa hoja ya kuhama upinzani na kujiunga na CCM kwa sababu ya jitihada za Rais Magufuli haoni kama zina mashiko.Mjumbe huyo alisema kuwa wanaohama upinzani na kubeza upinzani na kutoa sababu za kuunga mkono serikali ya Rais Magufuli wanaweza kuwa na sababu, lakini ingekuwa busara zaidi wakiwa upinzani na kuamua kusema hayo lakini sio kuhama.''Mimi niko upinzani lakini ninamkubali Rais kwa utendaji kazi wake wa kuwatumikia wananchi hilo halina ubishi lakini kuhama na kujiunga CCM na kutoa sababu hizo sioni kama ni sawa,'' amesema.Mapema mwaka huu, Lowassa alikwenda Ikulu kumwona Rais Magufuli na kumsifu kwa utendaji kazi wake wa kuwatumikia wananchi hususani katika kutekeleza miradi ya maendeleo.Fredy mbali ya hilo aliwataka Julius Kalanga, Mbunge wa zamani wa chama hicho aliyehamia CCM na sasa kuteuliwa kuwa mgombea wa chama hicho na diwani wa Monduli Mjini, Isack Joseph maarufu kwa jinala Kadogoo kufanya kampeni za kistarabu na kuacha mara moja kumchafua baba yake.Alisema wanasiasa hao anawafahamu vizuri sana ni vijana aliowashika mikono na kuwapeleka kwa baba yake na katika kuchangia kufika walipofika baba yake ana mchango mkubwa sana na lazima wawe na fadhila.Amesema kuna siasa na baada ya siasa na kuendelea kumchafua baba yake wakati ndio aliowapandisha pale walipo ni kumkosea adabu kwa kiasi kikubwa sana na ikibidi atajibu mapigo lakini kwa sasa ametoa onyo.Akimnadi mgombea wa ubunge wa jimbo hilo Laizer, alisema kuwa ni mgombea ubunge mwenye kujitambua kijana mwelewa sana na yuko tayari kuwatumikia wakazi wa Monduli, hivyo aliwataka wakazi wa Monduli kumchagua mgombea huyo.Laizer amesema, yeye ni mgombea safi na mwenye sifa za kustahili kuwa mbunge wa Monduli na aliwaomba wananchi wa Monduli kumchagua yeye kuwa mbunge wa jimbo hilo.	1
204	WAZIRI wa Habari, Utamaduni, Sanaa na Michezo, Nape Nnauye, anatarajia kuwa mgeni rasmi kwenye Tamasha la Pasaka litakalofanyika jijini Mwanza Machi 27. Kwa mujibu wa Mwenyekiti wa Kamati ya Maandalizi ya tamasha hilo, Alex Msama, kamati yake inaendelea na maandalizi ya kuelekea tamasha hilo ambalo litashirikisha waimbaji mbalimbali hapa nchini. “Maandalizi kuelekea Tamasha la Pasaka yanaendelea vema, hivyo wakazi wa mikoa ya Kanda ya Ziwa wajiandae kupokea ujumbe wa neno la Mungu kupitia viongozi wa dini na waimbaji wa muziki wa Injili,” alisema Msama. Msama alisema baadhi ya waimbaji  wamethibitisha kushiriki tamasha hilo ambao ni pamoja na Rose Muhando, Bonny Mwaitege, Upendo Nkone, Jesca BM Honore, Christopher Mwahangila, Joshua Mlelwa, Sifael Mwabuka, Jenipher Mgendi, Kwaya ya AIC Makongoro na Kwaya ya Wakorintho Wapili.	4
205	 Alisema hayo alipokuwa akizindua upanuzi wa Kiwanda cha Kamal Steel jijini Dar es Salaam jana.“Serikali itaendelea kuboresha mazingira ya uwekezaji nchini. Ninatoa rai kwa wawekezaji wengine kuiga mfano wa Kampuni ya Kamal Steel Limited kuja kuwekeza au kuongeza uwekezaji nchini. Uamuzi wa kampuni hii wa kuwekeza unadhihirisha kuwa kuwekeza nchini Tanzania kuna faida na manufaa makubwa,” alisema Waziri Mkuu.Pinda aliagiza wawekezaji wa kampuni hiyo ya Kamal Steel Limited, kusaidia kuhamasisha wawekezaji wengine kutoka nje ya nchi, kuja kuwekeza nchini.Alisema upanuzi wa kiwanda hicho ni uthibitisho wa dhamira ya serikali ya kuleta maendeleo kwa Watanzania na kuongeza ajira.“Nimeelezwa kuwa baada ya upanuzi huu, kiwanda hiki kitakuwa na uwezo wa kuzalisha tani milioni 80,000 za nondo kwa mwaka na kuwa kiwanda kikubwa zaidi cha chuma katika nchi za Afrika Mashariki. Aidha, kukamilishwa kwa kiwanda hiki kutaiwezesha Tanzania kuzalisha nondo zaidi ya mahitaji yake na ziada kuuzwa nje,” alisema Waziri Mkuu.Pinda alitoa mwito kwa viwanda vya ujenzi, miradi na wananchi, kuongeza kasi ya kununua na kutumia bidhaa za chuma, zenye viwango vya kimataifa zinazozalishwa na viwanda vya ndani ili kuunga mkono viwanda vya ndani vya chuma.	5
206	 Raia huyo wa Ivory Coast amefungwa mabao mawili katika mechi tatu alizoidakia Simba, na kuonesha kiwango cha juu kilichomvutia kocha Dylan Kerr.Akizungumza na gazeti hili, Angban, alisema pamoja na ushindani mkubwa uliopo kwenye Ligi Kuu Tanzania Bara, lakini bado hajaona mshambuliaji wa kumpa hofu anapokuwa langoni na hiyo inatokana na washambuliaji wengi wa Tanzania kuwa na papara wanapokaribia golini.“Nimecheza mechi tatu na kushuhudia nyingine nyingi za ligi, lakini bado sijaona mshambuliaji ambaye anaweza kuniumiza kichwa. “Nilichogundua washambuliaji wengi wa Tanzania wanakosa utulivu na kujipigia mpira wanapokuwa eneo la hatari,” alisema Angban.Kipa huyo alisema ingawa amefungwa mabao mawili, lakini hiyo ilitokana na utulivu wa washambuliaji hao ambao ni kama bahati kwao kwani kabla ya kumfunga walipoteza nafasi nyingi kwenye mechi hizo.Alisema mshambuliaji hatari kwake ni yule ambaye kabla ya kupiga humuangalia kipa amekaa upande gani na kisha kuchagua sehemu ya kupiga tena kwa umakini na uhakika, lakini kwa Tanzani amegundua jambo hilo halipo. Angban ametua Simba kuchukua mikoba ya mkongwe mwenzake Ivo Mapunda, aliyeondolewa dakika za mwisho kwa madai ya kushuka kiwango.	2
207	 WANAOSHIRIKI kampeni ya kupinga mimba za utotoni wamesema upo umuhimu mkubwa wa kuweka mikakati ya kuzuia mimba za utotoni kwa kuhamasisha jamii hasa zilizo pembezoni kujenga shule shikizi.Wamesema mimba nyingi za utotoni zinasababishwa na umbali mkubwa wanaotembea wanafunzi kufuata elimu.Stella Madelemu ambaye ni mwelimisha rika alisema hayo juzi alipokuwa akizungumza na mwandishi wa gazeti hili juu ya mikakati ya kuzuia mimba za utotoni.Mbali na Stella, mwelimisha rika mwingine, Maganga Issa, naye alisema watoto wengi wanashindwa kufikia ndoto zao kutokana na kuwa na malezi duni na hivyo kujikuta wanashawishika kujihusisha na wanaume.Alitaka elimu ya afya ya uzazi kutolewa na wazazi kukumbushwa wajibu wao wa kuhudumia watoto wao.Aidha, aliwataka watoto kujifunza kukataa kuozeshwa katika umri wa chini ya miaka 18.Pamoja na waelimisha rika hao, wanafunzi waliohojiwa walikiri kwamba umbali wa shule ni kikwazo huku maisha ya kubahatisha yakiwaingiza katika majaribu makubwa.Katika kipindi cha miezi mitatu ya kumalizia mwaka jana, wilaya ya Chamwino imeripoti matukio 80 ya ukatili wa kijinsia dhidi ya wasichana na wanawake.Ofisa Maendeleo wa Chamwino, Sophia Swai alisema kutokana na baadhi ya maeneo watoto hutembea kilomita 15 kufika shuleni ipo haja ya kuwa na shule shikizi, kwani watakuwa karibu na hivyo kukosa mawazo ya kufanya ujinga kurahisisha maisha.Alitolea mfano kwamba maeneo ya Mseche na Wezaa yaliyopo Mlowa Bwawani na vitongoji vyake viko mbali na shule kiasi cha takribani kilomita 15 kutoka shuleni na wanafunzi hawasomi kabisa. “Huko ndio kwenye mimba za utotoni nyingi, watu wengi hawajapata fursa ya kwenda shule kabisa,” alisema.Alisema mojawapo ya kazi zinazofanywa na mashirika ya utoaji elimu rika kunamfanya kijana ajitambue na huo ndio mtaji mkubwa katika wilaya hiyo. “Sisi tumeona kuwa ni fursa kwani hufundisha watoto namna ya kujitambua, mtoto aweze kusema hapana na aweze kujitetea na kujieleza,” alisema.Aidha anasema wameanza mikakati ya kuweka hosteli katika maeneo mbalimbali ili kuhakikisha watoto wa kike wanakaa shuleni ili kupunguza tatizo. Alisema katika mkakati huo shule tano zitakuwa na mabweni ambazo ni Mpwayungu, Mlowa barabarani, Mvumi misheni, Chilonwa na Itiso.Tanzania ni miongoni mwa nchi zenye viwango vya juu vya ndoa za utotoni duniani kwa wastani wa karibu wasichana wawili kati ya watano kuolewa kabla ya kufika miaka 18, karibu asilimia 37 ya wanawake wenye umri wa miaka 20 hadi 24 waliolewa, wamewekwa kinyumba kabla ya kufikisha miaka 18.	1
208	BENJAMIN MASESE-MWANZA MAMLAKA ya Mawasiliano Tanzania (TCRA), imesema kuwa imebaini utapeli na ukiukaji  mkubwa unaofanywa na mawakala kutoka kampuni mbalimbali za mawasiliano  nchini wakati wa usajili wa laini za simu kwa alama za vidole (biometric) unaoendelea. Kutokana na hali hiyo, TCRA imefanya operesheni ya kushtukiza katika Jiji la Mwanza na kuwakamata mawakala mitaani ambao  wanadaiwa kuhusika na utapeli kwa kusajili laini zinazojuliokana kwa jila la ‘Take away’  na kuwafikisha katika vituo vya polisi kwa hatua za kisheria. Akizungumza na waandishi wa habari jijini Mwanza jana, Meneja wa TCRA Kanda ya Ziwa, Francis Mihayo, alisema hatua hiyo imetokana na kupata malalamiko kutoka kwa wananchi juu ya kutapeliwa fedha na mawakala hao sambamba na kusajili laini mbili na kuwauzia watu wengine ambao hufanyia uhalifu ikiwamo utapeli. Alisema kabla ya kufanya operesheni hiyo walijiridhisha kuhusu malalamiko yaliyowasilishwa kwao na kulazimika kufanya msako nchi nzima kuanzia jana na kwa Mkoa wa Mwanza walifanikiwa kuwakamata mawakala zaidi ya 10. “Tunapozungumza hapa zoezi la kuwakamata linaendelea mitaani, tayari mawakala zaidi ya 10 tumewatia nguvuni kwa kushirikiana na polisi, kama TCRA tumechukua hatua zaidi kwa kuwaandikia barua kampuni zote na kuwapa masharti na vigezo vinavyotakiwa kwa mawakala hao.  “Kwanza ni marufuku kwa mtu yeyote kuuza, kusambaza au kusajili laini za simu bila kuwa na uthibitisho wa kuidhinishwa na mtoa huduma za mawasiliano, pili yeyote anayejihusisha na uuzaji, kusambaza au kusajili laini za simu anatakiwa kuwa na ofisi ya kutolea huduma ya usajili na si kutembea barabarani,” alisema Mihayo.	1
209	 ZAIDI ya shule 300 za Serikali zilizopo vijijini zitapata kompyuta na kuunganishiwa mtandao intaneti kupitia programu ya pamoja kati ya Kampuni ya Vodacom na Mfuko wa Mawasiliano kwa Wote (UCSAF).Lengo la programu hiyo ni kuwezesha shule hizo kuunganishwa na mfumo wa kidigitali wa shule Tanzania, katika juhudi za kukuza elimu nchini. Tayari programu hiyo imeanza kunufaisha shule 10 mkoani Simiyu baada ya Vodacom kutoa kompyuta na kipanga njia (Router) zenye thamani ya zaidi ya Sh milioni 48 ikiwa kama sehemu ya mpango wake wa kusaidia ukuaji wa sekta ya elimu nchini.Akizungumza juzi wakati wa zoezi la utoaji wa vifaa hivyo kwa Shule ya Sekondari ya Simiyu iliyopo mkoani Simiyu, Naibu waziri wa Uchukuzi na Mawasiliano, Atashasta Nditiye alisema mchango wa kompyuta unaenda mbali katika kuunga mkono agizo la serikali la kukuza maendeleo ya kijamii vijijini na mijini Tanzania kupitia mfumo wa mawasiliano.“Vodacom imekuwa mshirika wa serikali katika maendeleo. Nina furahi kuona ushirika huu katika utekelezaji wa mradi wa serikali wa kuunganishwa kwa shule za umma nchini katika mfumo wa kidigitali. Tunashukuru sana kwa mchango huu na tunataka kampuni zingine kuiga zoezi hili katika kusaidia sekta ya elimu,” alisema Nditiye huku akieleza kuwa kufurahishwa na jitihada hizo zitakazonufaisha zaidi ya shule 300 zilizopo vijijini.Naye Mkurugenzi wa Taasisi ya Vodacom Foundation, Rosalynn Mworia alisema mpango huo ni sehemu ya ajenda ya kukuza mafunzo bora nchini Tanzania. Kompyuta hizo pia zitawezesha shule hizo kuunganishwa mfumo wa upatikanaji wa elimu kwa njia ya kidigitali kupitia mtandao wa Vodacom.Kaimu Mkurugenzi Mtendaji wa UCSAF Justina Mashiba alisema, “Tunajivunia kufanya kazi na Vodacom kuhakikisha mpango huu unafanikiwa kwa kuunganisha shule zote za umma na upatikanaji wa mtandao ili kutumia kikamilifu vifaa vya teknolojia ya habari na mawasiliano”. Hafla hiyo ilikuwa ni sehemu ya awamu ya kwanza ya michango ya kompyuta inayotolewa na Vodacom Foundation na UCSAF kwa shule za umma nchini.	1
210	 Na Masyaga Matinyi -Arusha OPERESHENI inayoendelea kuwaondoa wavamizi kwenye mpaka na ndani ya Hifadhi ya Taifa Serengeti (Senapa), haina uhusiano na eneo la kilomita za mraba 4,000 lenye mgogoro uliodumu kwa takribani miongo miwili. Eneo hilo la kilomita za mraba 4,000 ambamo kuna vijiji 8, ni la Pori Tengefu Loliondo (LGCA), ambapo wataalamu wa uhifadhi kwa kipindi kirefu wamependekeza ligawanywe kwa lengo la kutenganisha kilomita za mraba 1,500, kwa ajili ya shughuli za uhifadhi na 2,500 zilizosalia kwa ajili ya matumizi ya binadamu. Operesheni hiyo iliyoanza Jumapili iliyopita (Agosti 13, 2017), inafanywa kwa pamoja na askari wa Senapa, Mamlaka ya Hifadhi ya Ngorongoro (NCAA) na askari polisi wilayani Ngorongoro. Pia inafadhiliwa na Serikali kwa asilimia 100 kupitia Shirika la Hifadhi za Taifa (Tanapa), tofauti na taarifa zinazosambaa kwenye mitandao ya kijamii kuwa kuna fedha ambazo zimetoka nje ya mfumo wa Serikali. Akizungumza na MTANZANIA jana, Mkuu wa Wilaya ya Ngorongoro, Rashid Mfaume Taka, alisema kuna kundi la wanaharakati ambao kwa makusudi wameamua kupotosha ukweli, kwa masilahi binafsi. Alisema operesheni hiyo inahusisha eneo la mpaka wa Senapa, NCAA na LGCA, eneo ambalo lina urefu wa kilomita za mraba 90 na upana wa kilomita za mraba tano, hivyo ukubwa wa eneo la operesheni ni kilomita za mraba 450. Taka alisema taarifa zinazosambaa kuwa ni operesheni ya kuwaondoa wananchi waliomo kwenye kilomita za mraba 1,500 si za kweli, kwani maamuzi ya ugawaji wa eneo hilo yanasubiri maagizo ya Waziri Mkuu. Miongoni mwa taarifa za upotoshaji (nakala tunayo), ni ile iliyotolewa siku chache zilizopita na Ofisa Mtendaji Mkuu wa Taasisi ya Tanzania Human Rights Defenders Coalition (THRDC), Onesmo Olengurumwa. Katika taarifa yake, Olengurumwa amedai kuwa hiyo imelenga kuwaondoa wenyeji wa eneo hilo kutoka kilomita za mraba 1,500 na kwamba nyumba za asili (maboma) yamechomwa moto, mifugo imepotea, wananchi wamepigwa na wengine kujeruhiwa kwa risasi. Pia amedai mbali ya operesheni hiyo kuwahusisha askari wa Senapa, NCAA na polisi, lakini pia inashirikisha kampuni ya uwindaji wa kitalii katika eneo hilo, Ortello Business Cooperation (OBC). Mkuu wa Wilaya alisema: “Jumapili iliyopita nimesikiliza taarifa za BBC na Reuters nikashangaa sana, eti maboma zaidi ya 50 yamechomwa moto, upotoshaji wa hali ya juu. “Serikali ambao sisi ni wawakilishi wake, haipo kuonea mtu au watu, kwa hiyo hakuna aliyekurupuka na kuanza operesheni. Tulipita maeneo yote husika na kuyakagua, kazi ambayo ilihusisha madiwani na viongozi wengine. “Na pia ni vizuri kuweka wazi kuwa yaliyochomwa si maboma, ni malanja (nyumba za muda) na malanja hayo yapo katika eneo la Senapa ambalo ni mpaka kisheria (buffer zone). “Kazi inayoendelea ni kusafisha mpaka wa Serengeti, lakini kuna ambao tumewakuta ndani kabisa ya hifadhi, huku wakijua kabisa ni kinyume cha sheria kuishi na kuingiza mifugo. Hawa tumewakamata na kuwapeleka Mugumu, Serengeti wakashtakiwe. “Tuliowakamata ndani ya hifadhi ni Marima Kairung, Otimbau Yiele, Setayi Lemian, Kipoye Taki na Saruni Taki. Hawa wanakwenda mahakamani.” Pia alizitaka asasi za kiraia katika eneo hilo kuacha kutoa taarifa zenye upotoshaji, kwani taarifa hizo zimekuwa zikichanganya wananchi na kuipaka Serikali matope ndani na nje ya nchi. “Baada ya ziara ya Waziri Mkuu, Kassim Majaliwa, Loliondo mwishoni mwa mwaka jana na kutoa maagizo kuwa NGOs hapa zihakikiwe, zilitulia nyingine zikahamishia shughuli zao Arusha. Sasa naona zinarejea tena baada ya operesheni kuanza,” alisema. Tatizo la Loliondo tofauti na maeneo mengine ya hifadhi ni kuwapo migogoro inayochochewa na wanaharakati na mashirika yasiyo ya kiserikali (NGOs), mengi yakiwa yanatoka nje nchi au kuongozwa na wageni. NGOs hizo zina ofisi katika vijiji vilivyomo ndani ya Pori Tengefu ambavyo ni Ololosokwan, Soitsambu, Oloipir, Olorian Maiduguri, Losoito Maaloni, Arash na Piyaya. NGOs hizo ni Tanzania Pastoralists Community Forum, Ujamaa-CRT, PINGO’s Forum, Tanzania Pastoralists Hunter Gatherers  Organization, Pastoral    Women Council, CORDS, PALISEP, NGONET na Maasai Pastoralist Development Organization–Lareto. Wiki iliyopita Serikali ilizionya NGO’s zilizopo Tarafa ya Loliondo wilayani Ngorongoro mkoani Arusha, kwa kuendelea kupokea fedha kutoka Uingereza na nchi jirani ili kuchochea na kuonyesha bado kuna mgogoro mkubwa. Onyo hilo lilitolewa na Waziri wa Maliasili na Utalii, Profesa Jumanne Maghembe ambaye alikanusha madai ya  askari kuchoma maboma ya wananchi, ambapo uchomaji huo unafanywa na mashirika hayo kwa lengo la kupotosha ukweli ili kuwashawishi wanaowapa fedha. Profesa Maghembe alisema tayari Serikali ilikwishakuwatangazia wafugaji waliokuwa wakiishi na kufuga ndani na mpakani mwa Hifadhi ya Taifa ya Serengeti na Pori la Akiba la Loliondo kuondoka kwa hiari yao kabla ya kuondolewa kwa nguvu. Operesheni hiyo iliyoanza Agosti 12, mwaka huu Kata za Piyaya, Arash, Maalon, Oleipiri, Soitsambu, Lorien na Ololosokwan imelenga kuwaondoa kwa nguvu wafugaji wote waliokaidi kuondoka kwa hiari. Kazi hiyo ni utekelezaji wa agizo la Rais Dk. John Magufuli, inatekelezwa na Kamati ya ulinzi na usalama ya Wilaya ya Ngorongoro, ikishirikiana na Kamati ya ulinzi na usalama ya wilaya ya Serengeti, Kikosi Maalumu kutoka Senepa na NCAA. Akifafanua kuhusu onyo la Serikali kwa NGO’s, Prof. Maghembe alisema zipo baadhi ya NGO’s ambazo hupokea fedha kwa ajili ya kuendelea kuonyesha eneo la Loliondo halijatulia. “NGO’s hizi zinapata fedha zake kutoka Uingereza na nchi nyingine kwa kusema kwamba kuna mgogoro. Kwa hiyo ni lazima wachochee kuonyesha mgogoro ili nawao wapate fedha za kujikimu kimaisha yao, kwa hiyo Loliondo tuna shida.” “NGO’s nyingine zilizoko pale ni za kutoka nchi jirani wala si za Tanzania. Nyote mnajua siku za karibuni rais ametoa onyo watu wenye mifugo ndani ya hifadhi waondoke. “Na kama imekuwa mingi na hawawezi kuichunga mahali walipo basi wauze, sasa Loliondo kuna mifugo mingi sana kwenye Pori la Akiba la Loliondo,” alisema Prof. Maghembe. Alisema pori hilo lina jumla ya kilomita za mraba 4,000 na kutokana na kuendelea kupanuka kwa jamii hiyo ya kifugaji, Serikali iliridhia kukata kilomita za mraba 2500 ili zitumiwe na wananchi. Alisema Serikali katika kuonyesha inawajali wananchi wake, iliwapelekea maji na huduma nyingine za kijamii zinazotakiwa katika eneo hilo. Na eneo lililobakia la kilomita za mraba 1500 zikiendelea kuwa Pori la Akiba. “Katika eneo hilo la kilomita za mraba 1,500, asilimia 51 ya eneo hilo lina vyanzo vya maji ya mito inayopeleka maji katika Hifadhi ya Taifa ya Serengeti. “Kwa hiyo ni lazima eneo hilo libakie kuwa hifadhi. Lakini pia wanyama wanapotawanyika Serengeti kwenda Kaskazini na kutoka Kaskazini kwenda Kusini, hupitia kwenye eneo hilo la kilomita za mraba 1, 500,” alisema.	1
211	 MABINGWA watetezi wa Ligi Kuu soka Tanzania Bara, Simba wamesema wanajivunia upana wa kikosi chao kuwa wanaweza kucheza mechi mbili kwa saa moja na kupata matokeo mazuri.Akizungumza na waandishi wa habari jana Dar es Salaam kuhusu mchezo wa kimataifa wa kirafiki dhidi ya Big Bullets ya Malawi, msemaji wa Simba, Haji Manara alisema kutokuwepo kwa baadhi ya wachezaji wao wanaotumikia timu za taifa, hakuwapi presha kwa sababu waliobaki nao ni moto.Alisema Kocha wao, Patrick Aussems amethibitisha ubora wa kikosi hicho hivyo, wataonesha uwezo wao mbele ya maelfu ya mashabiki wao katika mchezo wa kujipima dhidi ya Bullets kesho, kwenye Uwanja wa Taifa, Dar es Salaam.“Wakati tunasajili, tulisajili kikosi kipana kwa kujua na ukubwa wa mashindano mbalimbali yaliyoko mbele, siku ya Ijumaa tunataka kuwaonesha kuwa bila wengine mechi ya burudani itachezwa na kupata matokeo mazuri,”alisema.Alisema kikosi hicho kinaweza kumfunga yeyote kwani kuna wachezaji wengi wazuri kama Marcel Kaheza, Mohamed Rashid, Haruna Niyonzima, Paschal Wawa, Mohamed Hussein, Mohamed Ibrahim na vijana waliopandishwa msimu huu.Wachezaji watakaokosa mchezo huo kutokana na majukumu ya timu za taifa ni Emmanuel Okwi na Juuko Murshid (Uganda), Clatuos Chama (Zambia), Meddie Kagere (Rwanda) na walio Taifa Stars na timu ya vijana chini ya umri wa miaka 23 ni Aishi Manula, Shiza Kichuya, Adam Salamba na Erasto Nyoni.Alisema tayari wapinzani wao Bullets wameshafika nchini na kuwahimiza mashabiki wa klabu hiyo kujitokeza kwa wingi kushuhudia mchezo huo wenye lengo la kujitathmini kwa maandalizi ya michuano ya Ligi ya mabingwa Afrika.Manara alitaja kiingilio cha mchezo wa kesho kuwa ni Sh 3,000, Sh 7,000 na Sh10,000. Katika hatua nyingine, Manara amezungumzia mchezo wa ligi ya mabingwa Afrika dhidi ya Mbabane Swallows ya eSwatini na kuwataka mashabiki kutoidharau kwa kuwa sio timu dhaifu kama inavyodhaniwa.“Tusikae tukidhani ni timu dhaifu kimpira, tunakosea sana, ile ni timu nzuri wametoka wachezaji kama Papy Tshishimbi na Asante Kwasi, pia, tukumbuke mwaka jana waliifunga Azam kule kwao, tunajiandaa kikamilifu kuwapa matokeo mazuri watanzania,” alisema.	2
212	Bongo Fleva to the world!  Kila siku hatua mpya ndio anavyojihidhirisha msanii Diamond Platnumz katika kuuyangaza muziki wa bongo fleva duniani ni juzi tu  Kaonekana akiwa Katika utengenezaji wa Video na @tenientertainer Pamoja na Studio Session akiwa na @mreazi Pande za Uingereza. Wakati yuko nchini Uingereza ghafla alionekana akichange location na kuandika yuko Paris nchini Ufaransa katika moja ya post yake ya instagram akikumbushia collabo yake na Mr Eazi mzee wa pound 50k.   Wait for it…. 🔥🌍🔥 @mreazi A post shared by  Chibu  Dangote..! (@diamondplatnumz) on Jun 19, 2019 at 3:00am PDT  Akiwa pande za Ufaransa ,mtoto huyo kutoka Tandale amekutana na hit maker wa #ketchua Ya Levis mwenye makazi yake jijini Paris nchini ufaransa. Na kupitia akaunti zao za instagram wasanii hao wamepost kipande cha video wakiwa studio wakifanya ngoma. Hii ni Collabo nyingine ambayo inatarajiwa Kutoka Hivi Karibuni, @diamondplatnumz Akiwa na Hit Maker wa Ngoma ya #Katchua Star Kutoka France 🇫🇷 @yalevisdalwear Wakiwa Studio Pamoja Kutengeneza Dude Jipya  Ngoma Hii ambayo imepewa jina #Penzi Inatarajiwa Kutoka June 28 Video Pamoja na Audio na #DiamondPlatnumz Ndie aliyeshirikishwa Humo ndani ikiwa ni Ngoma Mojawapo iliyopo kwenye Album ya #YaLevis Inayoitwa ElMayaLove Cha kufurahisha katika post ua Ya levis katika akaunti yake ya instagram baada ya kupost kipande hicho cha video aliweka a caption kwa lugha ya kiswahili na kuandika Asanteni sana washikaji wangu wa #EastAfrica kwa ku support Mziki wangu ! #PENZI was a special project between my brother @diamondplatnumz and i. My way of saying thank you to my #EastAfricanFans ! Asanteni sana sana to the entire team for making this happen Video drops next week Friday 28th ! #LinkInMyBio______________________________ Wabongo kama kawaida wakaanza yao na mmoja wapo akdai kuwa caption hiyo itakua ni mkono wa Mondi ,wameonekana pia kururahishwa na ujio huo;       Asanteni sana washikaji wangu wa #EastAfrica kwa ku support Mziki wangu ! #PENZI was a special project between my brother @diamondplatnumz and i. My way of saying thank you to my #EastAfricanFans ! Asanteni sana sana to the entire team for making this happen  Video drops next week Friday 28th !  #LinkInMyBio _____________________________________________________________ #ELMAYALOVE  Premier EP Maintenant Disponible  en précommande (SORTIE LE 28 JUIN)  #ELMAYALOVE  First EP Now Available in Preorder (RELEASE 28 JUNE ) ——————————————————————————— 🎥 : @isaacdalwear A post shared by  YA LEVIS (@yalevisdalwear) on Jun 19, 2019 at 12:14pm PDT 	4
213	Anna Potinus Watanzania wamehimizwa kuwekeza nchini na kuachana na tabia ya kukimbizia fedha zao nje ya nchi kwani kwa kufanya hivyo kutasaidia wengine kufaidika na uwekezaji huo bila kujali kama waliiba fedha hizo au la. Kauli hiyo imetolewa na Rais John Magufuli alipokuwa akizungumza na wananchi baada ya kuweka jiwe la msingi la Shule ya Sekondari Mwanakwerekwe iliyopo Mjini Magharibi na Hoteli yenye hadhi ya nyota tano ya Hotel Verde Azam Luxury Resort and Spa iliyopo Mtoni Unguja wakati akiendelea na ziara yake ya kikazi visiwani Zanzibar. “Viongozi ndani ya serikali zote mbili pamoja na wananchi wanaotaka kuwekeza wasiogope, ninafahamu wapo watanzania wenye fedha nyingi lakini wanaogopa kuwekeza hapa nchini badala yake wanaenda kuwekeza nje siku mkifa hizo fedha zitaliwa huko huko. “Wenye fedha zao wawekeze hapa kwani kwa kufanya hivyo unajenga mazingira mazuri ya watu wengine kufaidika na uwekezaji wako hata kama uliiba lakini zitasaidia watanzania wengine tumeambiwa hapa wametengeneza ajira za watu zaidi ya 200 na hawa walioajiriwa kwanza wanamuombea mzee Bakhresa kwasababu wameimarika kiuchumi. “Niwaombe sana watanzania pamoja na wanasiasa wenzangu msiogope kuwekeza, msifiche mali zenu hata kama mlizipata kiuficho mziachie wazi zikafanye kazi za watanzania, mzee Bakhresa endelea kuwafundisha watanzania wengi namna ya kuwekeza kwa manufaa ya nchi yetu,” amesema Rais Magufuli.	1
214	 Tayari Bossou yuko nchini na inaonekana ameridhia kujiunga na Yanga ambayo inataka kuimarisha safu ya ulinzi iliyoonekana kupwaya katika michuano ya Kagame iliyoishia hatua ya robo fainali.Beki huyo alianza soka lake kwenye klabu ya Maranatha FC mwaka 2006 na kudumu kwenye klabu hiyo mpaka mwaka 2009 akicheza jumla ya mechi 77 na kuifungia klabu hiyo magoli matano (5).Alijiunga na klabu ya Etoile Sportive du Sahel, Januari 2010 kwa mkataba wa miaka miwili lakini mkataba wake ukavunjwa baada ya miezi mitatu baadaye akiwa ameichezea klabu hiyo mechi tatu tu, na karudi tena Maranatha FC Machi 18, 2010.Mei 2011 alijiunga na klabu ya Navibank Saigon F.C ya Vietnam ambapo alicheza mechi 35 na kufanikiwa kufunga mabao matatu na kwa sasa alikuwa na mkataba na klabu ya Govang Hi FC ya Korea Kusini.Pia Bossou alikuwepo kwenye kikosi cha Togo ambacho kilijitoa kushiriki michuano ya Mataifa ya Afrika 2010 baada ya basi la timu hiyo kushambuliwa na watu wanaosadikiwa kuwa ni magaidi wakati wakielekea Angola ilipofanyika michuano hiyo.	2
215	Christopher Msekena SALLAM Sharaff maarufu kama Sallam Sk ambaye ni meneja wa  Diamond Platnumz na rapa Hamis Mwinjuma ‘Mwana Fa’, wamekutwa na maambukizi ya virusi vya corona na sasa wapo chini ya uangalizi. Hatua ya kutangaza majibu ya vipimo yao ya corona yamekuja baada ya kusambaa kwa tetesi kuwa wawili hao wanaumwa, ndipo jana kila mmoja kwa wakati wake akatangaza kuathirika na virusi hivyo. “Napenda kuwajulisha na kuwatoa hofu ndugu, jamaa na marafiki kuwa nimepata majibu ya vipimo na nimeonekana nikiwa na corona virus, kwa sasa nipo chini ya uwangalizi mzuri na afya yangu inaendelea vizuri pia naishukuru Serikali kwa maandalizi mazuri na huduma ninayopata wodini, toka juzi nipo mwenyewe,” alisema Sallam. Siku kadhaa zilizopita, Sallam   na Diamond Platnumz alikuwa kwenye ziara mjini Zurich, Switzerland katika makumbusho ya Shirikisho la Soka duniani (FIFA) Naye Mwana Fa alisema: “Nilipima corona jana (juzi) na leo vipimo vimerudi vipo chanya, nilitoka safari juzi Afrika Kusini joto langu la mwili likawa halieleweki, kwasababu habari kubwa ni corona nikawa nimejitenga ili nisiathiri watu wengine, bado nimetengwa, ugonjwa upo kweli na unaweza ukampata mtu yeyote mimi nipo vizuri siumwi chochote,” alisema Mwana Fa.	4
216	LONDON, ENGLAND BAADA  ya  kupata pointi moja  katika michezo mitatu  ya Ligi Kuu England, kocha wa  timu ya Chelsea, Antonio Conte, jana aliwapa  onyo  wachezaji wake kwa  kuwataka warejee katika  viwango vyao. Kocha huyo aliwajia juu wachezaji wake hao baada ya kushuhudia  juzi wakifungwa jumla  ya mabao 3-0 wakiwa uwanja wa ugenini. “Chelsea  ni timu kubwa katika makaratasi tu, lakini si  uwanjani, nataka iwe kubwa hata  uwanjani kwani uwanja ndio sehemu sahihi kwa kuwa huko ndio sehemu inayofaa kuonesha uwezo. “Kujituma na kupata matokeo mazuri ndio kitu muhimu ambacho ninichokitaka, hivyo tunatakiwa kufanya kazi ya ziada ili tufikie malengo,” alisema Conte. Conte alisema msimu uliopita ulikuwa mbaya kwao na kuongeza kuwa hawatakiwi kufanya makosa waliofanya katika msimu huo, badala yake wanatakiwa kutafuta suluhisho sahihi ili kupata mwelekeo mzuri wa kupata ushindi msimu huu. “Tunajua kuna vikwazo vingi katika  kufikia lengo na hatujapata uwiano mzuri, ni muda sasa wa kusahihisha kila kitu kwani haikuwa sahihi kwetu kuruhusu kufungwa mabao 3-0 dhidi ya Arsenal,” alisema Conte. Mchezo dhidi ya Liverpool, Chelsea haikuwa katika kiwango kizuri kwani ilianza kuruhusu bao dakika ya 36 pia  hali hiyo ilijitokeza hata katika mchezo wa Kombe la Ligi ya England (EFL), dhidi ya Leicester City walipoanza kufungwa dakika ya 34 kabla ya kupambana kupata ushindi dakika ya nyongeza. Chelsea wamepata mabao 13 katika michezo nane ikiwa michezo saba bila ya beki wa timu hiyo, John Terry mwenye umri wa miaka 35. Katika mchezo dhidi ya Arsenal, Conte alisita kumtupia lawama beki wake, Gary Cahill na kudai kuwa  kila mmoja anatakiwa  kuhusika na kipigo hicho. Beki huyo  anadaiwa  kushindwa kufuata maelekezo ya kocha huyo hasa  kipindi cha pili,  ambapo alimtaka kucheza  beki namba tatu. “Tunatakiwa  kutafuta  suluhisho, kupoteza katika michezo miwili mikubwa, Liverpool na Arsenal. “Kwa sababu hiyo, tunatakiwa  kuelewa  hali tuliyonayo, tunatakiwa kufanya kazi ili kuboresha kiwango chetu na kubadili historia,” alisema Conte.	2
217	Na ADAM MKWEPU-DAR ES SALAAM MWENYEKITI  wa Kamati ya usajili ya klabu ya Simba, Zacharia Hans Pope, amesema kwamba kwa sasa klabu hiyo na Kamati yake itapumua katika kupangilia fedha za maendeleo na  usajili wa wachezaji unaoendelea ili kujiandaa na Ligi Kuu Tanzania Bara msimu ujao. Kauli hiyo inakuja baada ya mfanyabiashara maarufu nchini Mohamed Dewji ‘Mo’ kutoa kitita cha Sh milioni 100 katika klabu hiyo ili kusaidia usajili wa wachezaji ikiwamo kupata saini ya mshambuliaji, Muivory Coast, Fredrick Blagnon. Uamuzi huo wa Mo ulifanyika huku akisubiri mchakato wa kupewa umiliki wa asilimia 51 za hisa ukamilike ili aweke Sh bilioni 20, ikiwa ni moja ya malengo ya mabadiliko ya uendeshaji wa klabu hiyo kutoka hatua ya kutumia kadi  hadi hisa. Akizungumza na MTANZANIA jana, Pope alisema ingawa walikuwa wakifanya usajili, walikuwa wakijibana katika maeneo mengine ili kufanikisha usajili na shughuli nyingine za maendeleo ya klabu hiyo. “Tulipoanza usajili hatukuwa na fedha za Mo ila kwa fedha zetu, ikizingatiwa kwamba tulikuwa tukijibana sehemu nyingine ili kufanikisha zoezi hilo lakini kwa sasa baada ya ujio wake tutapumua.	2
218	 Na Veronica Romwald, Dar es Salaam Hospitali ya Taifa Muhimbili (MNH), imezindua kamati mbili ambazo ni Kamati ya Uratibu na Kamati ya Kudhibiti Uadilifu, zitakazosimamia suala la maadili hospitalini hapo. Kamati hizo zimezinduliwa leo Alhamisi Machi 15, na Makamu Mwenyekiti wa Bodi ya Wadhamini wa Muhimbili, Hellen Mkondya ambaye pamoja na mambo mengine amewataka wajumbe walioteuliwa kuongoza katika kamati hizo kuhakikisha wanasimamia maadili ya kitaaluma. “Hakikisheni mnakuwa mfano wa kuigwa katika kudhibiti na kupambana na rushwa, simamieni kuhakikisha haki ya mteja inalindwa, simamieni utawala bora kwa kuzingatia maadili ya kitaaluma,” amesema. Amesema kamati hizo zimeundwa wakati mwafaka na kwamba Muhimbili wanaunga mkono juhudi za serikali katika mapambano hayo, kwa kuzingatia Mpango Mkakati wa Taifa dhidi ya rushwa na Mpango wa Utekelezaji awamu ya tatu mwaka 2017/24. “Utawala bora ni pamoja na kusimamia Taasisi hasa kudhibiti na kupambana na rushwa kulingana na miongozo na sera zilizowekwa. Awali, akizungumza Mkurugenzi Mtendaji wa MNH, Profesa Lawrence Museru amesema kamati hiyo ni majukumu mazito kwani ndiyo itakayosimamia utendaji wa hospitali kuhakikisha unafuata miongozo ya serikali.	1
219	CALIFONIA, MAREKANI  MWANAMUZIKI wa Marekani, Beyonce Knowles, mwishoni mwa wiki iliyopita alishindwa kumaliza onesho lake akiwa jukwaani baada ya kuteleza mguu wa kushoto na kuanguka pamoja na  mdogo wake, Solange, katika  tamasha la muziki la Coachella linalofanyika jijini Califonia, Marekani. Beyonce baada ya kufanya vizuri katika onesho la  wiki iliyopita, juzi aliungana na Solange, jukwaani kuimba wimbo wa  ‘Get Me Bodied’, lakini walishindwa kumalizia baada ya kuteleza na  kuanguka wakati akijaribu kumbeba. Mwanamuziki huyo wiki iliyopita aliungana na kundi lake la zamani  la Destiny’s Child, linaloundwa na  Michelle Williams na Kelly Rowland. Mara ya mwisho, Destny’s Child kuimba pamoja ilikuwa mwaka 2013, baada ya kutengana mwaka 2003.	4
220	 Simba kwa sasa imeshushwa nafasi ya pili kwenye msimamo wa ligi, ikiwa na pointi 62 sawa na vinara Yanga wenye uwiano mzuri wa mabao. Akizungumza na gazeti hili Mayanja, alisema ushindi wanaoupata Yanga, unapunguza matumaini yao ya kuwa mabingwa wa taji la ligi hiyo msimu huu na hawana namna zaidi ya kuzidi kuwaombea dua baya la kuharibu mechi zao tatu zilizobaki.“Ukweli tupo katika kipindi kigumu, kama Yanga wataendelea kushinda hivi ni wazi ndoto zetu za ubingwa msimu huu zitayeyuka na hakuna namna zaidi ya kusubiri mwakani, ingawa hutukupenda iwe hivyo,” alisema Mayanja.Kocha huyo raia wa Uganda, alisema pamoja na hayo lakini hawawezi kukata tamaa wataendelea kucheza kwa umakini ili kushinda mechi zao mbili zilizosalia kwani chochote kinaweza kutokea.Pia kocha huyo alisema kama watashindwa kutwaa taji hilo msimu huu, nguvu zao wataziweka kwenye mechi ya fainali ya Kombe la FA, ambayo watacheza na Mbao FC, Mei 28 mwaka huu mkoani Dodoma.Alisema hiyo ndiyo nafasi yao pekee hivyo watahakikisha wanacheza kufa na kupona, ili kutimiza sehemu ya malengo yao ambayo walijipangia kuyafikia msimu huu, wakiwa chini ya kocha Mcameroon, Joseph Omog. Kikosi cha Simba kimebakiwa na michezo miwili kwenye Ligi Kuu, ambayo yote watacheza nyumbani dhidi ya Stand United na Mwadui FC.	2
221	NA CHRISTOPHER MSEKENA MKALI wa RnB asiye na tuzo, Abelnego Damian ‘Belle 9’, ameweka wazi kwamba kujiamini ndiko kulikomfanya atoe video mpya ya wimbo wake wa ‘Shauri Zao’ licha ya pilika nyingi za kuelekea uchaguzi wa Oktoba 25. Belle 9 alisema wengi walidhani ataogopa kuachia video hiyo mpya kwa hofu ya kukosa mashabiki kutokana na mchakato na mvutano mkubwa wa mashabiki wa muziki kuwa katika masuala ya siasa. “Mimi siogopi wanasiasa, unajua watu wengi wanasahau kwamba kuna muda watu wanapumzika, wanahitaji kusikiliza na kutazama muziki ndiyo maana nimethubutu na video ya wimbo wangu imepokelewa vema tofauti na matarajio ya wengi,” alisema Belle 9. Belle 9 amekuwa akipigiwa chapuo la kupata tuzo kila mashindano ya tuzo yanapofanyika licha ya kuingia katika chaguzi kadhaa lakini hukosa tuzo anazogombea, lakini mwenyewe	4
222	Na RAMADHAN HASSAN -DODOMA WAZIRI wa Fedha na Mipango, Dk. Philip Mpango, amesema hayuko tayari kusaini mikataba ya mikopo kutoka kwa wahisani yenye masharti magumu, ikiwamo kuchukua mali za jeshi na migodi endapo Serikali ikishindwa kulipa. Dk. Mpango alitoa kauli hiyo juzi bungeni wakati akijibu hoja mbalimbali za wabunge walizotoa wakati wakichangia hotuba ya bajeti ya wizara yake, hususan madai ya wizara hiyo kuchelewa kusaini mikataba mbalimbali. Akiwasilisha hotuba ya wizara yake, Dk. Mpango alitaja changamoto za utekelezaji wa bajeti ya 2018/19 kuwa ni pamoja na masharti yasiyo rafiki ya mikopo katika masoko ya fedha duniani na kupungua ama kutopatikana kwa wakati kwa fedha za washirika wa maendeleo kugharamia miradi ya maendeleo. Jioni ya siku hiyo akihitimisha hotuba yake hiyo, Dk. Mpango alisema inachokifanya Serikali ni kupitia  masharti ya mikataba ili kujiridhisha kama kinachoelezwa kinawiana na fedha ambazo Serikali itakopeshwa. “Serikali tunapitia masharti ya mikataba ili kujiridhisha kama kilichoelezwa kinawiana na fedha ambazo Serikali itakopeshwa na kama tukiona kuna uhalisia tutaisaini, hakuna asiyetaka kutekeleza miradi hiyo muhimu.  “Siko tayari kuhukumiwa kwa kusaini mikataba inayotaka kushilikiliwa mali za jeshi na migodi yetu pale ambapo Serikali ikishindwa kulipa madeni,” alisema Dk. Mpango. Mikataba iliyokuwa ikizungumziwa ni pamoja na ule wa ujenzi wa uwanja wa ndege Zanzibar, Bandari ya Mpinga Nduri na upanuzi wa Mto Msimbazi. Pia, Dk. Mpango alisema wameziandikia barua wizara na taasisi kuzitaka kuzingatia sheria ya bajeti pale wanapotaka kutoza kodi na tozo mbalimbali. Alisema wizara yake imekuwa ikiwataka wadau kuwasilisha kodi na tozo wanazopendekeza ili kuondoa mgongano kwa taasisi kutoza kodi zinazofanana. Kuhusu ulipaji madeni, alisema Serikali inaendelea kutenga fedha kulipa yaliyohakikiwa. “Madeni yakishahakikiwa yanawasilishwa kwa maofisa masuhuli, hivyo maofisa masuhuli wanatakiwa kuwajulisha wahusika ambao madai yao yamekataliwa ili wafahamu,” alisema. Alisema uhakiki wa madeni ya mwaka 2017/18 hadi 2019 umeanza na utakamilika ikifika Agosti. Pia alisema kuwa Serikali inajielekeza kukusanya mapato ya ndani lengo ikiwa bajeti kubwa ya Serikali itumie mapato ya ndani.  Alisema Serikali inaendelea kufuatilia kwa ukaribu mwenendo wa deni la taifa ambalo kila mwaka lazima wafanye uthamini wake. “Tunafanya majadiliano na nchi ambazo si mwanachama wa Paris Club kuangalia uwezekano wa kutusamehe madeni yao, lakini pia tunahakikisha mikopo ya ndani inazingatia uwezo wa soko na kukopa bila kupunguza uwezo wa taasisi mbalimbali kukopesha sekta ya ndani. “Kukopa si dhambi ili mradi mikopo ielekezwe kwenye kuzalisha mali na uwezo wa nchi katika kulipa,” alisisitiza Dk. Mpango. AMJIBU ZITTO Akijibu madai yaliyotolewa na Mbunge wa Kigoma Mjini, Zitto Kabwe (ACT-Wazalendo), kwamba kumbukumbu za madeni ya Serikali zinatunzwa kwenye madaftari, waziri huyo alisema madai hayo yamelenga kupotosha. “Naomba niseme tuhuma alizozitoa Zitto ni ‘very serious’, haiwezekani tukatunza takwimu za deni la Serikali kwa “counter book”. Si kweli ni udhalilishaji wa Serikali. Alipaswa kufuta kauli hiyo,” alisema. Alisema katika kutunza madeni hayo, Serikali inatumia mfumo wa utunzaji madeni unaotumika kwa nchi za Jumuiya ya Madola tangu mwaka 1996. “Usipoteshe umma hata kidogo. Takwimu za deni ni sahihi. CAG (Mdhibiti na Mkaguzi Mkuu wa Hesabu za Serikali) hazuiliwi kufanya ukaguzi wa deni la taifa na hata akitaka kuhakiki atafanya hivyo.  “Tofauti zinaweza zikaja kwa tofauti ya “exchange rate” (viwango vya kubadilishia fedha) au “human era” (makosa ya kibinaadamu). Hata kukiwepo kwa makosa hayo majadiliano yanafanyika,” alisema. Kuhusu ukusanyaji mapato kudaiwa kushuka, Dk. Mpango alisema Zitto hafahamu suala hilo vizuri kwa sababu masuala ya kisiasa yanamchanganya.  “Nadhani siasa inakuchanganya. Uwiano wa pato la taifa ni kweli unachukua makusanyo ya kodi unagawanya na pato la taifa. GDP imeongezeka kwa kasi kuliko makusanyo ya kodi. “Ni muhimu pato la taifa liendane na ukuaji uchumi. Wakati ule tulikuwa tukitumia kizio cha mwaka 2007, kuna mabadiliko makubwa tangu wakati ule hadi sasa. “Muhimu kuzingatia baadhi ya nchi za Afrika Mashariki bado hazijabadilisha vigezo vya ulinganifu kama tulivyokubaliana,” alisema. VITAMBULISHO VYA WAJASIRIAMALI Pia Dk. Mpango alizungumzia madai yaliyotolewa na baadhi ya wabunge kuhusu utaratibu uliotumika kugawa vitambulisho vya wajasiriamali. “Malipo ya vitambulisho yapo kisheria na yanaratibiwa kupitia Sheria ya Usimamizi wa Kodi sura 438 ambayo ilimpa mamlaka Kamishna Mkuu wa TRA kuwatambua wafanyabiashara wadogo na watoa huduma na wengine ambao mauzo ghafi hayazidi Sh milioni 4. “Vitambulisho viko kisheria ni suala la mgawanyo wa majukumu na kama Serikali lazima itumie mtandao mpana kwa wale wanaoweza kuwafikia Watanzania kwa urahisi,” alisema. NAIBU WAZIRI ALIA NA MAKUSANYO Akihitimisha mjadala wa wizara hiyo, Naibu Waziri wa Fedha na Mipango, Dk. Ashantu Kijaji, alisema si kweli kwamba makusanyo ya kodi yameshuka. “Watanzania wanaona yanayotendeka kupitia makusanyo ya kodi. Kama makusanyo yameshuka tungeweza wapi kutekeleza mradi wa ujenzi wa reli ya kisasa (SGR), kama makusanyo yangekuwa ya chini, tusingeweza kutekeleza mradi wa kuzalisha umeme kwenye Mto Rufiji,” alisema. Alisema kabla ya awamu ya tano kuingia madarakani, mwaka 2014/ 15 makadirio ya makusanyo yalikuwa Sh trilioni 11.9, kilichokusanywa ni Sh trilioni 10.66.  “Mwaka 2017/18 makadirio yalikuwa kukusanya Sh  trilioni 17.3, lakini tulikusanya Sh trilioni 15.25. Ukilinganisha mambo hayo mawili unaweza ukabaini kama mapato yamepungua au la. Takwimu za kodi hazijawahi kudanganya,” alisema.	1
223	 Akizungumza wakati wa Mkutano Mkuu wa Mwaka jijini Dar es Salaam jana, Shirima alisema matokeo ya shirika ya nusu mwaka kwa kipindi cha Aprili mpaka Septemba kimeonesha matarajio chanya ya kuwa na matokeo mazuri yatokanayo na mkakati huo.Shirima alisema shirika sasa limelenga kubaki kuwa shirika linalotengeneza faida zaidi licha ya kupata hasara ya shilingi bilioni 30 katika kipindi cha mwaka unaoishia Machi 31, 2013.“Shirika la Precision Air PLC lilipata changamoto mbalimbali katika miaka michache iliyopita na kubaki kuwa imara licha ya kukumbana na changamoto za bei ya mafuta na kuanguka kwa uchumi duniani.“Kutokana na changamoto hizi, Precision Air ilipata hasara ya shilingi bilioni 30 kwa kipindi cha mwaka kinachoishia Machi 31, 2013. Kabla ya hasara hii, shirika liliweza kupata kadirio la faida ya asilimia 4 katika kipindi cha miaka saba kuanzia mwaka 2006,” alisema Shirima.Alisema wakati wa kipindi hicho, mali za shirika ziliongezeka zaidi ya mara kumi kutoka shilingi bilioni 23 mwaka 2006 mpaka bilioni 276 ilipofika Machi 31, 2013.“Ongezeko la mali za shirika lilienda pamoja na kukua kwa uwezo wa shirika kubeba abiria wengi zaidi. Kutoka kusafirisha abiria 340,000 kwa mwaka 2006 mpaka abiria 896,000 kwa mwaka 2013 siyo mafanikio madogo. Kufikia jumla ya abiria milioni 5 kwa kipindi hiki, wote wakifika katika maeneo yao 'kwa amani' ni suala la kujivunia.“Kwa bahati mbaya, kuongezeka kwa idadi ya abiria haukuliwezesha shirika kuongeza faida kwa sababu mbalimbali. Hasara iliyopatikana mwaka 2013 imesababisha kushuka kwa faida katika miaka nane iliyopita mpaka asilimia moja,” aliongeza.Shirima alisema kuwa biashara zinazokuwa na faida ndogo kiasi hicho hutokana na sababu zitokazo nje zinazoathiri aidha mapato ya shirika au gharama za uendeshaji.“Hali hii imekuwa mbaya zaidi kama kuna kutokuwiana kwa mapato na matumizi (currency mis-match). Kwa mfano sehemu kubwa ya mapato ya Precision Air ni katika shilingi wakati sehemu kubwa ya matumizi ni fedha za kigeni (ununuzi wa ndege, vipuri mafuta na matengenezo makubwa), hivyo kuwa na uwezekano wa hasara inayotokana kupungua kwa thamani ya Shilingi ya Tanzania ikilinganishwa na dola ya Marekani,” alisema.Alisema kuwa uongozi wa shirika ulitambua vikwazo na changamoto hizo mapema na kuchukua hatua za awali kukabiliana nazo ili kuinusuru kampuni na kuongeza kuwa njia mojawapo kubwa ya jitihada hizo ni kutafuta mtaji wa muda mrefu kupitia uuzaji wa Hisa kwa Umma kwa Mara ya Kwanza na hatimaye kuzioredhesha hisa kwenye Soko la Hisa la Dar es Salaam (DSE) mwaka 2011.“Hatukuweza kufanikiwa katika kuongeza kiasi tulichokihitaji na upungufu huu ukaleta matatizo mengi. Kutopatikana kwa mtaji uliotarajiwa kuliliweka shirika mahali pabaya kwani ndege zilikwisha agizwa na kulipiwa fedha za awali na kiasi cha asilimia 15 cha bei za ndege hizo ililipwa,“Uahirishwaji wa manunuzi ya ndege hizo ulisababisha penati kubwa zilizozorotesha mipango ya ukuaji wa shirika. Na matokeo yake ni shirika lilipata shinikizo la mtiririko wa fedha (cash flow) na upatikanaji wa faida. Pamoja na hayo thamani ya hisa katika soko (DSE) haikuporomoka kwa kuwa zimesimamia kwenye Sh 475 kwa kila hisa,” alisema Shirima.Shirima alisema kuwa ni kweli sababu zilizo nje ya kampuni zimechangia kuwa na matokeo hafifu ya biashara. Ila ni hekima kukubali kuwa kulikuwa pia na sababu za ndani ya kampuni ambazo zimechangia kwa kiasi fulani kutufikisha hapa.“Baada ya uchambuzi wa kina wa utendaji wa kampuni, Bodi imebaini maeneo yafuatayo kuwa inawezekana ndicho kiini cha kudorora kwa ufanisi. Maeneo hayo ni mtandao wa safari usio na ufanisi, ndege zenye gharama kubwa ya uendeshaji, tija hafifu, kukosekana udhibiti wa matumizi na udhaifu wa kufuatilia vyanzo mbadala vya mapato.“Tumepata fundisho na hivyo Bodi imefanya mabadiliko makubwa ya kiuongozi ikizingatiwa kuwa haya matatizo yameonesha fursa ya kurudisha biashara katika mwelekeo wa faida siku zijazo,” aliongeza.Aidha, alisisitiza kuwa hivi sasa shirika hilo liko kwenye mazungumzo ya kupata mtaji wa muda mrefu ili kukidhi utekelezaji wa majukumu yaliyoahirishwa miaka miwili iliyopita.Njia nyingine zitakazotumika ni kupitia upya muundo wa biashara kwa ujumla na kufikiria upya utayari wake katika mazingira ambayo ushindani ni thabiti.Muhimu zaidi ni kwamba kuongeza thamani ya biashara kwa wamiliki wa kampuni kutahusisha matumizi mahususi ya rasilimali lizopo katika kuongeza faida, kuongeza ufanisi wa kiutendaji, na kupunguza gharama ya mtaji.Hata hivyo, udhibiti wa gharama kamwe usifikie hatua ya kudhoofisha usalama wa vyombo vya usafiri. Alisema mafanikio ya utekelezaji wa yaliyoainishwa hapo juu, pamoja na upatikanaji wa mtaji utaiwezesha kampuni kupata faida na hivyo kuwafaidisha wanahisa waliovumilia katika kipindi hiki cha dhoruba na mitetemo ya kibiashara.	5
224	 UZINDUZI wa shindano la Miss Journalism World 2018 unatarajiwa kufanyika leo mjini hapa ambapo Spika wa Bunge, Job Ndugai anatarajiwa kuwa mgeni rasmi. Shindano hilo linatarajiwa kufanyika Desemba mwaka huu katika Hoteli ya Ngurdoto Arusha na kushirikisha washiriki kutoka nchi zaidi ya 60. Mratibu wa Miss Journalism World, Samwel Chazi, alithibitisha Ndugai kushiriki kwenye uzinduzi huo unaofanyika kwa kushirikiana na Wizara ya Habari, Utamaduni, Sanaa na Michezo.“Mbali na Ndugai katika hafla hii, tumewaalika viongozi wa Kamati 15 za Bunge, mawaziri, mkuu wa mkoa wa Dodoma na waheshimiwa wabunge,” alisema. Chazi alisema, shindano hilo linatoa fursa kwa nchi kutangaza vivutio vya utalii kimataifa hasa Hifadhi ya Taifa ya Serengeti, Bonde la Ngorongoro, Mlima Kilimanjaro na Olduvai G eorge.“Aidha pia shindano hili litatoa fursa kwa nchi kutangaza utalii wa kitamaduni,” alisema. Naye Mwenyekiti wa Kamati ya Miss Journalism World, Philemon Mollel alisema shindano hilo la urembo lilibuniwa kwa mara ya kwanza katika bara la Afrika, lakini lengo kubwa ni kuitangaza zaidi Tanzania. “Naomba wadhamini wanaotaka kujitokeza kudhamini wafanye hivyo, kwani tunahitaji sana sapoti yao,” alisema. Uzinduzi wa leo wa tiketi za kidiplomasia utakaofanywa na Spika Ndugai utasindikizwa na bendi ya Mjengoni Classic kutoka Arusha.	1
225	Na MWANDISHI WETU,DAR ES SALAAM      NAIBU Waziri wa Afya, Maendeleo ya Jamii, Jinsia, Wazee na Watoto, Dk. Faustine Ndugulile, amewataka watafiti wa afya nchini kufanya utafiti, ili kubaini sababu na suluhisho kuhusu uwepo wa idadi ndogo ya wanaume wanaojitokeza kupima virusi vya Ukimwi (HIV). Dk. Ndugulile alitoa wito huo Dar es Salaam jana wakati akifunga mkutano wa sita wa kisayansi, ulioandaliwa na Chuo Kikuu cha Afya na Sayansi Shirikishi cha Muhimbili (MUHAS). Kwa mujibu wa utafiti wa mwaka 2016/17, ulioangalia maambukizi mapya na kiwango cha kufubaza VVU, wanawake wanaongoza katika maambukizi mapya, lakini ni wepesi kupima na kutumia dawa kikamilifu ikilinganishwa na wanaume. “Lengo hasa tunahitaji kuona idadi kubwa ya wanaume ikijitokeza kupima VVU ili tuweze kupunguza kasi ya maambukizi mapya ifikapo 2030. Ili tuweze kufanikisha hili, ni lazima tuwe na majibu ya kitafiti yatakayotupa mwongozo kuhusu sababu za wanaume kukwepa kupima VVU na nini hasa kifanyike kuondoa changamoto hizo,’’ alisema. Alisema kwa sasa Serikali ipo kwenye mchakato wa kuandaa sera ya afya, hivyo tafiti mbalimbali kuhusu masuala ya afya ni muhimu ili kuiwezesha sera hiyo kuakisi uhalisia wa masuala muhimu katika sekta hiyo. Aliongeza kuwa kwa sasa taifa linakabiliwa zaidi na magonjwa yasiyo ya kuambukiza, ikiwamo kisukari, shinikizo la damu, kiarusi na figo, huku akitaja sababu kuwa ni pamoja na mfumo wa maisha usiozingatia miongozo ya lishe, matumizi ya pombe kupitiliza na uhaba wa mazoezi miongoni mwa wanajamiii. “Upande wetu Serikali, tunaendelea kuboresha huduma za kibingwa kuhakikisha magonjwa kama figo na mengine ambayo tulikuwa tunatumia fedha nyingi kusafirisha wagonjwa nje ya nchi, sasa yanatibiwa hapa nchini,’’ alisema. Alitolea mfano matibabu ya figo ambayo kwa sasa yanafanyika ndani ya nchi kwa Sh milioni  21 badala ya milioni 100 zilizokuwa zikitumika nje ya nchi kwa kila mgonjwa. Kuhusu suala la upatikanaji wa dawa hapa nchini, Dk. Ndugulile alisema; “Kwa sasa Serikali imetoa mwongozo wa utoaji wa dawa ambapo badala ya kuruhusu soko liamue dawa gani zitumike, kwa sasa Serikali ndiyo inaamua dawa ipi itumike kutibu ugonjwa upi, sehemu gani na kwa utaalamu gani.’’ Makamu Mkuu wa MUHAS, Prof. Andrew Pembe, alisema nyingi kati ya tafiti zilizowasilishwa kwenye mkutano huo wa siku mbili, zilijikita katika vipaumbele vya taifa, yakiwamo masuala ya HIV/AIDS, kifua kikuu, afya ya uzazi na mtoto, magonjwa yasiyo ya kuambukiza, ajali na magonjwa ya kitropiki yaliyosahaulika. Aliishukuru Serikali ya Sweden kupitia Shirika la Sida ambao kwa kushirikiana na wadau wengine wamewezesha mkutano huo.	3
226	 Yanga imewapiku wapinzani wao Simba waliokuwa na nafasi kubwa ya kubeba taji hilo msimu huu na wao kutwaa ubingwa huo kwa mara ya tatu mfululizo na taji hilo kuwa lao moja kwa moja. Akizungumza na gazeti hili mara baada ya kurejea kutoka Mwanza, ambako walipokabidhiwa kombe hilo licha ya kuchapwa 1-0 na Mbao FC, Lwandamina alisema pamoja na kufanikiwa kutetea ubingwa huo, lakini amekumbana na wakati mgumu kuliko kipindi chote alichowahi kufundisha soka.“Najua Yanga ni timu kubwa, lakini nilipokabidhiwa haikuwa tayari kwa ushiriki wa michuano ya kimataifa, kulikuwa na mapungufu mengi na wachezaji wengi walionekana kuchoka, lakini timu ilikuwa inategemea uwezo wa mchezaji mmoja mmoja badala ya kucheza kitimu.” “Matatizo ya kuyumba kiuchumi nayo yalichangia kushusha ari za wachezaji na wakati mwingine nilikuwa na hofu wakati tunakwenda kucheza na timu kubwa zenye ushindani lakini nilijitahidi kuwatia moyo na hatimaye tuliweza kushinda na kutetea ubingwa, ingawa haikuwa kazi nyepesi,”alisema Lwandamina.Kocha huyo raia wa Zambia, alisema hali hiyo hatopenda ijirudie tena msimu ujao, kwani mipango yake ni kufanya usajili wa wachezaji ambao wataleta mapinduzi makubwa na kuifanya Yanga kuendana na ukubwa na umaarufu iliyokuwa nao badala ya kutegemea uwezo wa baadhi ya wachezaji. Alisema hilo linawezekana na katika ripoti yake atakayoikabidhi kwa uongozi, ataweka wazi aina ya wachezaji anaowahitaji, ili aweze kufanya kazi kwa uhakika na mafanikio makubwa na siyo kubahatisha kama ilivyokuwa msimu uliomalizika.Lwandamina alisema mipango yake ni kuiona Yanga inacheza fainali ya michuano ya Ligi ya Mabingwa Afrika na hilo linawezekana, endapo uongozi utakubaliana na mikakati yake ya usajili kwa kununua wachezaji anaowahitaji. Yanga imewasili Dar es Salaam jana majira ya saa 7 mchana ikitokea Mwanza na kulakiwa na maelfu ya mashabiki waliojitokeza kwenye Uwanja wa Ndege wa Kimataifa wa Julius Nyerere (JNIA). Hilo ni taji la 27 Yanga kulitwaa na kuwa mabingwa wa kihistoria huku watani wao Simba wakilibeba mara 18 tu.	2
227	 MSANII wa muziki na mwanamitindo nchini, Jokate Mwegelo, ametangaza kuwa shabiki mpya wa klabu ya Arsenal, baada ya kukutana na mshambuliaji wa zamani wa klabu hiyo na timu ya Taifa ya Ufaransa, Thierry Henry, nchini Afrika Kusini. Wawili hao wamekutana kwenye mchezo wa kikapu wa NBA Africa Game nchini humo mwishoni mwa wiki iliyopita na kupata chakula cha pamoja. Jokate alitumia akaunti yake ya Instagram kuposti picha akiwa na mchezaji huyo, kisha kuweka wazi kuwa anahamia klabu hiyo ya Arsenal. “Furaha kubwa kula chakula na Thierry Henry kabla ya kuanza kwa mchezo wa NBA Africa Game, kuanzia sasa ninahamia rasmi klabu ya Arsenal, naomba ushauri kwa kuwa ninaambiwa kuishabikia timu hiyo unatafuta mawazo,” aliandika Jokate.	4
228	 Rais John Magufuli amepokea hati za utambulisho wa mabalozi tisa wanaoziwakilisha nchi zao hapa Tanzania.Katika hafla hiyo iliyofanyika Ikulu, jijini Dar es Salaam leo, wanadiplomasia waliowasilisha hati zao ni Maria Amelia Mario De Paiva ambaye ni balozi mteule wa Ureno nchini lakini makazi yake yako Msumbiji.Wengine waliowasilisha hati zao za utambulisho ni Douglas Foo Peow Yong (Singapore) na Alex G. Chua ambaye ni Balozi mteule wa Ufilipino nchini mwenye makazi yake nchini Kenya.Aidha, Rais Magufuli amepokea hati za Balozi mteule wa Jamaica nchini mwenye makazi yake Afrika Kusini, Angela Veronica Comfort, Balozi wa Austria nchini mwenye makazi yake huko Kenya, Dk Christian Fellner na Fransisca Ashiete Odunton ambaye ni Balozi wa Ghana nchini mwenye makazi yake nchini Kenya pia.Wengine ni Jesus Agustin Manzanila Puppo anayeiwakilisha Venezuela hapa nchini lakini makazi yake ni Kenya, Yacin elmi Bouh - Balozi mteule wa Djibouti nchini mwenye makazi yake nchini Kenya na Oded Joseph - Balozi mteule wa Israel nchini mwenye makazi yake Kenya.	1
229	NA ADAM MKWEPU, DAR ES SALAAM SHIRIKISHO la soka Tanzania ‘TFF’, limesalimu amri kiaina kwa uongozi wa Yanga baada ya kubariki uchaguzi huo kuendelea kama ulivyopangwa na Kamati ya Uchaguzi ya Yanga ambapo utafanyika Juni 11 ukiwa chini ya uangalizi wa Kamati ya Uchaguzi ya TFF. TFF ambao walipewa mamlaka ya kusimamia uchaguzi na Baraza la Michezo la Taifa (BMT), ratiba yao ilielekeza uchaguzi huo ufanyike Juni 25 mwaka huu. Akizungumza na waandishi wa habari jana jijini Dar es Salaam, Msemaji wa Shirikisho hilo, Alfred Lucas, alisema kuwa uamuzi huo wa kubariki Yanga kuendelea na zoezi la uchaguzi ulifanyika kwa kuzingatia kanuni na sheria za TFF ili kufanikisha zoezi hilo. “Rais Jamal Malinzi aliomba kukutana na Kamati ya Uchaguzi ya Yanga na ya TFF, lengo ni kumaliza tofauti zilizojitokeza baada ya kila kamati kutangaza kuwa na mamlaka ya kusimamia uchaguzi huo. “Kinachotakiwa ni kufanikisha zoezi zima la uchaguzi na si kutunishiana misuli, ndio maana TFF kwa kutumia busara tumeona tubaki kama waangalizi katika uchaguzi huo,” alisema Lucas. Lucas aliongeza kuwa TFF iliitaka Kamati ya Yanga iwashirikishe wagombea ambao awali waliondolewa  kugombea nafasi kwenye uchaguzi huo, baada ya kuchukua fomu kwenye Shirikisho hilo baada ya kutangaza taratibu. “Majina yaliondolewa kugombea nafasi mbalimbali katika uchaguzi huo kutokana na kuchukua fomu za kugombea TFF, tumekubaliana yarudishwe ili uchaguzi huo ufanyike kwa amani,” alisema Lucas. Wagombea tisa ambao walichukua na kurejesha fomu TFF ni Aaron Nyanda na Titus Osoro waliokuwa wakiwania nafasi ya Makamu Mwenyekiti kwa mujibu wa katiba ya mwaka 2010 inayotambulika serikalini hadi sasa. Wengine ni Paschal Laizer, Edgar Chibula, Mohammed Mattaka, Mchafu Chakoma, Bakari Malima ‘Jembe Ulaya’ Omari Said kutoka Zanzibar ambao wanawania nafasi ya Ujumbe wa Kamati ya Utendaji. Aidha, Lucas alitangaza rasmi muda wa awali wa klabu kuanza kusajili kwa ajili ya msimu mpya wa ligi 2016/ 2017, ambapo itakuwa Juni 15 hadi Agosti 6 mwaka huu. “Kwa mujibu wa kalenda hiyo timu ambazo hazishiriki Ligi Kuu Tanzania Bara, zitaanza kutangaza wachezaji waliositishwa mkataba  Juni 15 hadi 30 mwaka huu huku timu zinazoshiriki ligi hiyo zitaanza kutangaza wachezaji waliowaacha. “Klabu zitaanza kufanya pingamizi kati ya Agosti 7 hadi 14 kabla ya kuthibitisha usajili kwa hatua ya kwanza kati ya Agosti 15 na 19 na kusubiri hatua ya pili ya usajili itakayoanza Agosti 17 hadi Septemba 7 mwaka huu,” alisema Lucas.	2
230	 UONGOZI wa Kiwanda cha Chumvi cha Itumbula katika Kata ya Ivuna wilayani Momba Mkoa wa Songwe, umesema utaanza uzalishaji mwishoni mwa mwezi huu ambapo chumvi yake itasambazwa ndani na nje ya nchi ambazo ni wanachama wa Jumuiya ya Maendeleo Kusini mwa Afrika (SADC) ili kuongeza mapato ya halmashauri hiyo, mkoa na Taifa kwa ujumla.Akizungumza kwenye ziara ya Kamati ya Siasa ya Mkoa ya Chama Cha Mapinduzi (CCM), Mkuu wa mkoa huo, Nicodemas Mwangela alisema kiwanda hicho kitaanza kuzalisha rasmi chumvi mwishoni mwa mwezi huu.Mwangela alisema mradi huo wa uzalishaji chumvi unategemewa kuwa mkubwa ambao utazalisha chumvi ambayo itatumika ndani ya Mkoa wa Songwe, ndani ya Taifa na katika nchi jirani hasa za kusini mwa Afrika.“Mradi huu wa chumvi kuna uwezekano ukawa mkubwa kuliko hata ule wa Uvinza (Kigoma), soko la uhakika kwa upande wa chumvi lipo ndani ya nchi yetu na nyingine tutaziuzia nchi za kusini mwa Afrika zilizopo kwenye Jumuiya ya SADC,” amesema Mwangela.“Tarehe 22 mwezi huu (kesho) chumvi itakuwa tayari na nitakuja kuchukua baadhi ya paketi za kwanza kwa ajili ya matumizi yangu na viongozi hawa wa Kamati ya Siasa Mkoa,” amesema.Mwenyekiti wa Chama Cha Mapinduzi Mkoa wa Songwe, Elniko Mkolla alisema ahadi za chama tawala ilikuwa ni pamoja na kutengeneza ajira kwa vijana hivyo anategemea vijana wengi watapata ajira kupitia mradi huo.Pia aliiagiza Serikali ya Mkoa kutatua baadhi ya changamoto zilizopo katika kiwanda hicho ikiwamo changamoto ya miundombinu ya barabara ili mradi uanze haraka na kunufaisha wakazi wa Momba na nchi kwa ujumla. Naye Mkurugenzi Mtendaji wa Halmashauri ya Wilaya ya Momba, Adrian Jungu alisema mradi huo mpaka kukamilika utagharimu Sh milioni 535 utakuwa na uwezo wa kuzalisha jumla ya tani 50 mpaka 60 kwa mwaka. “Mradi huu utakuwa na manufaa makubwa sana kwa halmashauri yangu kwa sababu mapato yataongezeka, lakini pia vijana zaidi ya 4,000 watapata ajira katika kiwanda hiki cha chumvi,” alisema Jungu.	5
231	 HOSPITALI ya Taifa Muhimbili (MNH) tawi la Mloganzila jijini Dar es Salaam itatoa huduma ya upimaji wa afya bure katika wiki ya kisukari kuanzia Novemba 12 hadi 16, mwaka huu.Mkuu wa Kitengo cha Mawasiliano kwa Umma hospitalini hapo, Aminiel Aligaesha alisema hayo katika taarifa yake aliyoitoa kwa vyombo vya habari. Aliyataja magonjwa hayo yatakayofanyiwa uchunguzi kuwa ni kisukari, homoni pamoja na shinikizo la damu, uchunguzi wa macho na utoaji miwani kwa watakaobainika kuwa na tatizo, uchunguzi wa afya ya kinywa na meno, upimaji na elimu kuhusu lishe.Aligaesha alisema katika kuadhimisha siku hiyo MNH kupitia Tawi hilo la Mloganzila iliyoko Manispaa ya Ubungo itatoa baadhi ya huduma kwa wananchi wa Mkoa wa Dar es Salaam na mikoa jirani kwa muda wa siku tano mfululizo. “Ikumbukwe kuwa Novemba 14, kila mwaka ni siku ya kisukari duniani na kauli mbiu ya mwaka huu ni ‘familia na kisukari,” alisema na kuongeza kuwa katika kipindi hicho hospitali hiyo itatoa huduma kuanzia saa mbili asubuhi hadi saa kumi jioni. Alitaja kauli mbiu ya mwaka huu kuwa ni familia na kisukari, hivyo wanakaribisha familia kwenda kupima afya zao kwa maana ya baba, mama, watoto na jamii nzima kwa ujumla.“Kama ambavyo kauli mbiu inasema familia na kisukari ni wajibu wetu ama kuwakinga au kuwatunza wagonjwa wa kisukari walioko katika familia zetu, kuonesha upendo, kushirikiana nao,” alisema. Alitoa wito kwa wananchi wote kufika hospitalini hapo kwa ajili ya kupima afya zao. Oktoba 3, 2018 Serikali kupitia Wizara ya Afya iliagiza kuwa Hospitali ya Kitaaluma ya Mafunzo iliyokuwa chini ya Chuo Kikuu cha Muhimbili iwekwe chini ya uangalizi wa Hospitali ya Taifa Muhimbili.MNH ina uzoefu mkubwa na wa kutosha wa utoaji wa huduma za kitiba. Katibu Mkuu wa Wizara ya Afya, Maendeleo ya Jamii, Jinsia, Wazee na Watoto, Dk. Mpoki Ulisubisya alisema kuwa wameiweka chini ya Muhimbili hospitali hiyo ya Mloganzila ili kuongeza ufanisi wa huduma na uwajibikaji. Hata hivyo, Dk Ulisubisya alisema chuo kitabaki na jukumu lake la kufundisha wataalamu.Hadi kufikia Disemba 31 mwaka jana zaidi ya wagonjwa 170 walikuwa wamehamishiwa katika hospitali hiyo ya Mloganzila wakitokea Mikoa ya Dar es Salaam, Pwani na Morogoro. Vile vile Madaktari bingwa 15 kutoka MNH na wauguzi zaidi ya 30 walihamishiwa katika hospitali hiyo ya Mloganzila ili kuongeza nguvu ya kutoa huduma sawa na inayotolewa Muhimbili. Wagonjwa waliohamishwa Mloganzila walitoka Muhimbili katika wodi ya Mwaisela kuanzia namba tatu, nne, tano, sita na saba isipokuwa wagonjwa waliokuwa mahututi.Mwaka jana Novemba 25, Rais John Magufuli aliifungua hospitali hiyo ya Mloganzila yenye vifaa tiba vya kisasa na teknolojia ya hali ya juu. Hospitali hiyo ina uwezo wa kudahili wanafunzi zaidi ya 4000, vitanda vya kulaza wagonjwa 571 na vyumba 13 vya upasuaji, ujenzi uliogharibu Sh Bilioni 266.	1
232	MANCHESTER, ENGLAND MSHAMBULIAJI wa timu ya Manchester United, Juan Mata, anaamini kuwa klabu hiyo itafanikiwa kuchukua ubingwa wa Ligi Kuu msimu huu. Mchezaji huyo amesema timu hiyo ilikuwa na wakati mgumu katika baadhi ya michezo yake, lakini kwa sasa ipo katika nafasi nzuri ya kuweza kuchukua ubingwa wa michuano hiyo. Klabu hiyo inajivunia kucheza michezo minne mpaka sasa bila kufungwa mara baada ya kupoteza mchezo dhidi ya Arsenal, ambapo walipokea kichapo cha mabao 3-0. “Ngoja tuone kitakachotokea, maana lengo letu ni kupambana katika kila mchezo ili kujihakikishia tunabeba taji la Ligi Kuu msimu huu. “Tulikuwa katika kipindi kigumu katika baadhi ya michezo iliyopita, lakini kwa sasa tunaweza kusema tupo katika nafasi mzuri ya kufanya vizuri kutokana na michezo iliyosalia kumaliza mzunguko wa kwanza,” alisema Mata. United kwa sasa inashika nafasi ya nne katika msimamo wa Ligi baada ya kucheza michezo 12 na kufanikiwa kupata alama 24, wakati majirani zao, Manchester City wakiongoza huku wakiwa na alama 26.	2
233	Familia ya kifalme nchini Uingereza imesema kuwa imeumizwa na kitendo cha Mwana mfalme Harry na mkewe Meghan Markle kujiondoana kama wafalme waandamizi. Taarifa ya Ikulu imesema wanandoa hao hawakuwasiliana na wahusika wengine kabla ya kutoa taarifa hiyo kwa Shirika la Habari la BBC. Msemaji wa Jamhuri anayefanya kampeni ya mkuu wa nchi aliyechaguliwa, Graham Smith amesema uamuzi wa Harry na Meghan unaibua maswali juu ya mustakabali wa kifalme  “Ili kupendekeza kuwa hawajawa huru kifedha ni ujuaji mkubwa na inaweka hisia za kujiridhisha na ukosefu wa kujitambua ambao ni kawaida kati ya ya familia za kifalme. “Wamesema wataingilia kati na nje ya majukumu ya kifalme kwani inawafaa lakini hawataacha kuchukua fedha za umma hadi wapate vyanzo vingine vya mapato,” amesema. Harry na Meghan wamesema walichukua uamuzi wa kujiondoa ili waweze kugawanya muda wao kati ya Uingereza na Amerika Kaskazini na kwamba usawa huo wa kijiografia utawawezesha kumlea mtoto wao aweze kuthamini mapokeo ya kifalme ambayo alizaliwa.	0
234	TULUM, MEXICO MWIMBAJI wa Sweden, Malin Akerman (40), amefunga ndoa na mpenzi wake, Jack Donnelly (32), katika fukwe ya Playa Playa Project uliopo jijini Tulum, nchini Mexico. Hii ni ndoa ya pili kwa Akerman ambaye ni mwanamitindo na mwigizaji baada ya ndoa ya kwanza kufunga mwaka 2013 na mwanamuziki Roberto Zincone na baadaye kuvunjika baada ya miaka sita. “Walionekana kuwa na furahaa pamoja baada ya kufunga ndoa walielekea katika maji ya fukwe wakifurahia uamuzi wao,” alisema rafiki wa karibu na wanandoa hao. Oktoba mwaka huu Akerman alithibitisha kuwa katika uchumba na Donnelly. Wanandoa hao kwa mara ya kwanza walijitokeza hadharani Machi mwaka 2017 wakati wakiwa Puerto Rico.	4
235	 WABUNGE nane wa Chama cha Wananchi (CUF), hatarini kupoteza ubunge endapo Spika Job Ndugai ataridhia ombi la barua aliyoandikiwa na Mwenyekiti wa chama hicho, Profesa Ibrahimu Lipumba baada ya kuwafuta uanachama wabunge hao. Spika Ndugai amekiri kupokea barua hiyo ambayo pamoja na mambo mengine imeainisha makosa sita yakiwamo wabunge hao kukihujumu chama hicho katika uchaguzi wa marudio wa madiwani Januari 22, mwaka huu na kumkashifu na kumdhalilisha Mwenyekiti wa chama hicho na Katibu Mkuu wake ambaye pia ni Mbunge wa Kaliua, Magdalena Sakaya. Makosa mengine ni kushirikiana na Chama cha Demokrasia na Maendeleo (Chadema) kupanga operesheni waliyoiita ‘Ondoa Msaliti Buguruni’ wakiwa na lengo la kumuondoa Mwenyekiti wa chama hicho kinyume na Katiba ya CUF na Sheria ya Vyama vya Siasa ya Mwaka 1992 na kulipia pango na kufunga Ofisi ya Magomeni bila kufuata za kukatiba. “Napenda kuuarifu umma kuwa suala la kuwaondoa uanachama ni utashi wa vyama vyenyewe, na kila chama kina utaratibu wake, hivyo bado naendelea kuitafakari barua hiyo na taarifa rasmi kuhusu maamuzi ya Spika kwa wabunge waliofukuzwa nitaitoa baadaye,” amesema Spika katika taarifa yake iliyotolewa na Ofisi ya Bunge. Wabunge hao Riziki Shahali Ngwali, Saverina Mwijage, Salma Mwassa, Saumu Sakala, Raisa Abdallah Mussa, Miza Bakari, Halima Ali Mohammed, Khadija El Kassim ambao wote ni wabunge wa viti maalumu pamoja na madiwani wawili wa Viti Maalumu, Elizabeth Magwaja na Leila Hussein, walitangazwa kuvuliwa uanachama juzi na Profesa Lipumba kwa makosa yanayodaiwa ya kinidhamu kwa uamuzi wa Baraza Kuu.	1
236	 Hayo yamesemwa na Makamu wa Rais wa Utalii na Usafirishaji wa Expedia Group, Greg Schulze, alipozungumza na waandishi wa habari.Alisema kuwa Fastjet itafikiwa na mamilioni ya wasafiri kupitia kwenye mtandao wa Expedia group.Alisema pia Fastjet kwa kupitia Expedia, ambayo ni mmoja wa wakala wakubwa zaidi kwa usafirishaji kwa mtandao, itaweza kuunganishwa na kampuni nyingine za mtandao, kama vile Hotwire na Egencia, ambayo ni kampuni ya tano kwa ukubwa katika huduma ya usafirishaji kwa mtandao, na itakuwa na uwezo wa kufikia nchi zaidi ya 60 duniani kote.“Tuna furaha kupata nafasi hii ya kupanua uwigo wa biashara yetu, tuna imani Fastjet sasa itafikiwa na mamilioni ya watu kwa njia ya mtandoa, na pia tutaweza kuifanya Fastjet kufika sehemu kubwa zaidi ya Afrika,” alisema Schulze.Mkuu wa Biashara wa Fastjet, Ellis Cain-Jones alisema upatina huo na Expedia group, utawezesha kupanua zaidi biashara yao ya usafirishaji na pia itaweza kufikia malengo na mipango yao ya kuwa moja ya kampuni kubwa ya usafirishaji wa njia ya anga.“Awali, tuliwekeza kwenye kuongeza utumiaji mtandao wa intaneti katika ukataji wa tiketi ndani ya Afrika, pili mkakati wetu ni kupanua biashara katika soko la kimataifa. Kutumia Expedia group kutaifanya Fastjet kulifikia kiurahisi zaidi soko la kimataifa. Tumehamasika mno kufanya kazi na Expedia group,” alisema Cain-Jones.	5
237	 SERIKALI imekabidhiwa rasmi kilo 325 za dhahabu zenye thamani ya Sh bilioni 27 na kiasi cha fedha Sh 305,000,000/- na mali zingine zilizotaifi shwa kwenye kesi ya uhujumu uchumi Na. 1 ya mwaka 2019.Dhahabu na fedha hizo zimekabidhiwa kwa Naibu Katibu Mkuu, Hazina, Dk Khatibu Kazungu na Mkurugenzi wa Mashitaka nchini (DPP), Biswalo Mganga kwenye hafla ambayo ilihudhuriwa pia na Waziri wa Madini, Dotto Biteko. Kesi hiyo ilikuwa inawakabili washitakiwa 12, wakiwemo askari polisi wanane, ambapo watuhumiwa wanne waliokuwa wafanyabiashara walikiri makosa yao na kuhukumiwa kifungo jela kati ya miaka mitano hadi 15 na faini ya Sh milioni tano hadi Sh milioni 100.Akizungumza mara baada ya kukabidhi dhahabu na fedha hizo serikalini, Mkurugenzi wa Mashtaka Biswalo Mganga alisema serikali ilitaifisha fedha na dhahabu hiyo baada ya wafanyabiashara waliokuwa wanakabiliwa na kesi hiyo ya uhujumu uchumi kukiri makosa yao na kuamua kulipa faini jambo ambalo walilitekeleza kwa mujibu wa sheria. Alisema dhahabu na fedha hizo zilizokamatwa zimeshakuwa mali ya serikali ofisi yake imechukua jukumu la kuzikabidhi rasmi serikalini kupitia hazina.Mbali na fedha, Biswalo pia alikabidhi mizani ya kupimia ubora wa dhahabu na mizani midogo midogo ya kupimia dhahabu na kiasi cha kilo tano za madini kilichokamatiwa mkoani Geita. Biswalo alimkabidhi pia hati maalumu ya amri ya mahakama na taarifa ya tathimini iliyoonyesha aina mbalimbali za madini kama moja ya vielelezo muhimu vya makabidhiano hayo.“Niwashukuru Watanzania wote, PCCB, wadau, mahakama kwa kushirikiana na wadau wote na wananchi waliokuja kutoa ushahidi na kufanikisha jambo hili,” alisema. Kabla ya kukabidhiwa madini na fedha hizo, Naibu Katibu Mkuu Hazina Dk Kazungu katika kuthibitisha kama kilichokuwa kinakabidhiwa ndicho chenyewe, aliagiza kufunguliwa kwa masanduku yaliyokuwa na fedha na dhahabu na kujiridhisha ndiyo yenyewe.Akizungumza mara bvaada ya kukabidhiwa fedha na dhahabu hizo, Dk Kazungu alisema amepokea kilo 325 na kiasi cha fedha Sh milioni 305 kwa niaba ya Katibu Mkuu Hazina Doto James ambapo alisema fedha hizo zinakwenda kufanya shughuli zingine za maendeleo na zile za kuhudumia jamii. “ Nimeongea na Waziri wa Fedha na Mipango Dk Mpango ameniambia fedha hizi na dhahabu anazihitaji sana,” alisema na kuishukuru Ofisi ya Mkurugenzi wa Mashitaka nchini na Mahakama kwa kazi kubwa waliyofanya ya kunusuru kiasi hicho cha fedha na madini hayo.Akizungumza katika hafla hiyo ya makabidhiano, Waziri wa Madini Dotto Biteko aliipongeza ofisi ya DPP na mahakama kwa kazi kubwa waliofanya katika jambo kwa kuonyesha umahiri mkubwa hadi kufanikiwa kuwasilisha dhahabu na fedha hizo serikalini. “ Lakini pia niishukuru mahakama kwa kutenda haki,” alisema na kumtaka DPP kuendelea na kazi hiyo ya kudhibiti raslimali za nchi kupitia vyombo vya kutoa haki.Biteko alitumia fursa hiyo kuwataka wawekezaji nchini kujenga utamaduni wa kulipa kodi ili waweze kufanya biashara yao kwa halali pasipo hofu yoyote. Akitoa mfano wa dhahabu hiyo iliyotaifishwa na serikali yenye thamani ya Sh bilioni 27, Mwekezaji huyo angetakiwa kulipa tu kiasi cha Sh bilioni 1.8 tu kama kodi ya serikali, kiasi ambacho angekimudu kulipa na kusababisha kupoteza kiasi cha fedha sh milioni 305 na dhahabu hiyo.Awali Mwakilishi wa Gavana wa Benki Kuu Florence Kazimoto alisema kuwa Benki inakabidhi dhahabu na fedha ambazo awali ilikabidhiwa na Mkurugenzi wa Mashitaka Biswalo Mganga. Wengine waliohudhuria hafla hiyo ni Katibu Mkuu Wizara ya Madini Prof Simon Msanjila, Mkuu wa Mkoa wa Mwanza John Mongela , maafisa wa ngazi za juu serikalini na uongozi wa Benki Kuu ya Tanzania ambao uliwakilishwa na Florence Kazimoto kwa niaba ya Gavana wa Benki Kuu ya Tanzania Profesa Florence Luoga.	1
238	"    	Na Kulwa Mzee   	-Dar es Salaam   	MAHAKAMA ya Hakimu Mkazi Kisutu imewatia hatiani Peter Kabi na mkewe Leonidia Kabi, waliokutwa na meno ya tembo yenye thamani zaidi ya Sh bilioni mbili wakiwa wameyaficha katika jeneza huku wakilifunika kwa Bendera ya Taifa.   	Washtakiwa hao walihukumiwa jana mbele ya Hakimu Mkazi Mkuu, Huruma Shahidi, baada ya kuridhishwa na ushahidi uliotolewa na mashahidi sita wa upande wa mashtaka na utetezi wa washtakiwa wenyewe.   	Shahidi alisema katika ushahidi huo, mshtakiwa Polisi Malisa haukumgusa popote wala hakuna namna ya kumuunganisha katika kesi hiyo hivyo hajapatikana na hatia.   	Baada ya Shahidi kuwatia hatiani Peter na mkewe, Wakili wa Serikali, Paul Kadushi, aliomba alete ushahidi wa ziada ili washtakiwa wapewe adhabu stahiki iwapo mahakama itaona inafaa.   	Baada ya kutolewa kwa ombi hilo, mahakama imeridhia na kuiahirisha kesi hadi Februari 13, mwaka huu ambapo itasikiliza ushahidi wa ziada na kuwapa adhabu washtakiwa hao.   	Washtakiwa wanadaiwa kuwaua tembo 93 kwa sababu katika meno waliyokutwa nayo ndani ya nyumba yao Kimara, mazima yalikuwa 158 ambayo ukigawa kwa mbili ni sawa na tembo 79, kwa kuwa tembo mmoja ana meno mawili.   	Pia kutokana na vipande vipande vya meno ya tembo vilivyokamatwa vipande vya chini (base) 24 ambapo ukigawa kwa mbili ni sawa na tembo 12 waliuawa ambao kwa pamoja wana thamani ya Dola 1,395,000 za Marekani sawa na Sh 2,206,611,000.   	Hata hivyo, katika utetezi wao, washtakiwa walikana nyara hizo hawazielewi na kwamba maelezo ya onyo waliyoyatoa polisi yalichukuliwa baada ya wao kuteswa na kulazimishwa kukubali.   	Hakimu Shahidi alisema maelezo hayo ya onyo ni halali na kilichoandikwa kilikuwa sahihi na kwamba wakati chumba kilipofunguliwa na polisi kilichokutwa na nyara Leonidia alipoteza fahamu.   	Alisema mshtakiwa huyo alizimia kwa sababu alikuwa anajua uwepo wa nyara hizo katika nyumba yao.   	Washtakiwa hao walikuwa wanakabiliwa na mashtaka matatu ya kuendesha biashara ya nyara za Serikali na kukutwa na nyara hizo kinyume cha sheria.   	Wanadaiwa Oktoba 27, 2012 katika maeneo ya Kimara Stop Over, Dar es Salaam kwa pamoja washtakiwa hao  waliendesha vitendo vya uhalifu kwa   kupanga, kukusanya na kuuza vipande 210 vya meno ya tembo na vipande vitano vya mifupa ya tembo.   	Alidai kuwa vipande hivyo vya meno ya tembo vilikuwa na uzito wa kilo 450.6 vyenye thamani ya Dola 1,380,000 za Marekani.   	Kwa upande wa vipande vitano vya mifupa ya tembo vilikuwa na thamani ya Dola 30,000 za Marekani na kwamba vyote vilikuwa na thamani ya Dola 1,410,000 za Marekani ambayo ni sawa na Sh 2,206,611,000.   	Wakili huyo aliendelea kudai mahakamani hapo kuwa washtakiwa hao walijihusisha na biashara hiyo bila kuwa na kibali kutoka kwa Mkurugenzi wa Wanyamapori."	1
239	Mohamed Kassara-Dar es Salaam UONGOZI wa klabu ya Simba umewataka wanachama, wapenzi na mashabiki wa timu hiyo kuhakikisha wanapata kadi mpya za kielektroniki ili kuichangia klabu yao iweze kukusanya zaidi ya Sh. Bilioni 65 kwa mwaka kupitia ada za uanachama. Simba ilizindua mfumo mpya wa kadi kieletroni ambazo zitawawezesha wanachama kumiliki hisa za klabu yao kupitia benki, huku wakipata punguzo la bei za tiketi na jezi kila wanapoitumia kununua vifaa vyenye nembo ya Simba. Kupitia mfumo huo mpya, klabu ya Simba inalenga kupata wanachama milioni 15 ambao wakilipa ada ya uanachama ya Sh.12, 000 kwa mwaka wataiingizia kiasi cha Sh Bilioni 65 na kuifanya Simba kuwa na bajeti kubwa ya kuiwezesha kushindana na klabu za Afrika Kaskazini. Awamu ya pili ya uzinduzi wa kadi hizo za kielektroni unatarajia kuzinduliwa na Spika wa Bunge la Jamhuri ya Muungano wa Tanzania, Job Ndugai, Januari 29, mwaka huu kwenye viwanja wa bunge jijini Dodoma, kisha Morogoro, Mwanza, Kilimanjaro, Arusha, Mbeya na Zanzibar. Akizungumza na waandishi wa habari jana jijini Dar es Salaam, Mkuu wa Idara ya Habari na Mawasiliano wa Simba, Haji Manara alisema kuwa katika mkoa wa Dar es Salaam tayari baadhi ya mashabiki wameanza kujiunga kwa kuchukua kadi hizo, ambazo zitaongeza pato la klabu yao. Alisema gharama ya kadi hiyo ni shilingi 22,000, huku shilingi 14,500 itaingia moja kwa moja kwenye mfuko wa klabu. “Wapenzi wa klabu ya Simba Tanzania nzima mjitokeze kuchukua kadi hizi ili timu iendeshwe kisasa zaidi, hatuwezi kushindana na klabu nyingine kubwa Afrika kama tutaendelea kutegemea bajeti ndogo iliyopo sasa, hata wenzetu huko mpira ulipoendelea mashabiki wanazichangia klabu zao  ndiyo maana zinafanya vizuri. “Tusibaki tu kulaumu wachezaji wanapokosa mabao, wewe mshabiki wa Simba usiwe shabiki oya oya, chukua kadi hii ya uanachama upate faida ya kumiliki hisa za klabu yako pendwa na kuchangia maendeleo yake. Manara alisema baada ya Spika Ndugai kuzindua kadi hizo naye atakabidhiwa ya kwake kwakua ni mshabiki na mwanachama wa Simba pamoja na wabunge ambao wanaipenda timu hiyo ya mabingwa wa nchi.  “Januari 29, Spika wa Bunge la Jamhuri ya Muungano wa Tanzania, Job Ndugai atazindua kadi zetu za mashabiki bungeni, lengo letu tunataka ndani ya mwaka huu tuwe tumeuza kadi laki moja kwa mashabiki,” alisema Manara. Ili kupata kadi hiyo shabiki lazima uwe na kitambulisho cha Taifa au kile cha mpiga kura ambacho lazima uambatanishe na barua kutoka Serikali ya mtaa. Wakati huo huo Manara alisema mchezo wao wa Kombe la Shirikisho utakaofanyika Jumamosi dhidi ya Mwadui, sasa utafanyika kwenye Uwanja wa Taifa, badala ya Uhuru ambapo ulipangwa kuchezwa hapo kabla.	2
240	 SERIKALI imetaka wamiliki wa viwanda nchini kuwatumia wataalamu kutoka Chuo Kikuu cha Sokoine cha Kilimo (SUA) kuzalisha bidhaa ambazo zinaagizwa nje na wenye viwanda hao kama malighafi.Kauli hiyo imetolewa na Naibu waziri wa Nchi ofisi ya Waziri Mkuu Kazi, Vijana na Ajira, Anthon Mavunde kwa niaba ya Waziri wa Nchi Ofisi ya Waziri Mkuu (Sera, Bunge, Kazi, Vijana, Ajira, na Wenye Ulemavu), Jenista Mhagama wakati wa uzinduzi wa mradi wa mafunzo ya kilimo cha kisasa ulio chini ya Chama cha ushirika cha wanafunzi wajasiriamali waliomaliza SUA (SUGECO) unaowawezesha vijana kujiajiri na kuajiri wengine.Mavunde amesema, tayari kiwanda kimoja cha juisi ya matunda kimeonyesha utayari wa kununua matunda nchini, na serikali imeandaa mafunzo kwa vijana ya kukiwezesha kiwanda hicho yanayoenda sambamba na mpango wa kufikia uchumi wakati.Aidha Mavunde amepongeza uongozi wa chuo kikuu cha Sokoine cha kilimo SUA na SUGECO kwa kusaidia serikali kutoa suluhisho la tatizo la ajira kwa kutoa vijana wasiokuwa walalamikiaji wa ajira na badala yake wanajiajiri na kuajiri wengine.‘’Ninyi ni kati ya vyuo vikuu vichache sana ambavyo vimetoa wahitimu ambao ni sehemu ya usuluhisho wa tatizo la ukosefu wa ajira na ambao sio walalamikaji wa kusubiri ajira ziwafuate’’ alisema Mavunde.Amesema, katika mwaka wa fedha 2019/2020 katika harakati za kufikia uchumi wa kati, kampuni tatu za HollyAgriculture LTD, Royal Agriculture Group LTD na SUGECO zitapatiwa mafunzo ya kilimo cha kisasa cha kitalu nyumba.Mavunde amesema, Dira ya maendeleo ya Taifa inalenga ifikapo mwaka 2025 Tanzania iwe nchi ya kipato cha kati kupitia viwanda, hivyo kampuni tajwa zimepewa mamlaka ya kutoa mafunzo kwa vijana 20,000.Makamu Mkuu wa Chuo Utawala na Fedha Chuo Kikuu cha Sokoine cha Kilimo (SUA) Profesa Fredric Kahimba,hatua mbalimbali zinazochukuliwa na chuo hicho ni kukifanya kisiwe cha nadharia na kupitia hatamizi za chuo hicho, vijana wengi hujiajiri hata kabla ya kumaliza masomo yao katika chuo hicho.Naibu Waziri, Ofisi ya Waziri Mkuu, Ajira na Watu Wenye Ulemavu, Stella Ikupa ametoa rai kwa vijana kubadilika kifikira na kufikiria kujiajiri na kuajiri wengine.‘’Maisha hayapo kwenye kalamu pekee maendeleo yanaweza kupatikana hata katika kilimo hivyo vijana badilini fikira’’alisisitiza Stella.Ikupa amewataka vijana wa SUA walioanza kujiajiri kuhamasisha na kuwapa elimu kwa vitendo vijana wengine wakiwemo walemavu ili waweze kujiajiri na hatimaye kuondoa tatizo la ajira.Mkurugenzi wa ajira, Ally Msaki amesema taifa linajukumu la kuandaa vijana ili waweze kujiajiri na kukuza uchumi wa nchi na mwaka wa fedha 2019/2020 wameanza na mafunzo ya kitalu nyumba yanayolenga kuwafundisha vijana kujiajiri na kuwafundisha wengine.	5
241	 VIJANA wanaopitia elimu ya mafunzo ya ufundi stadi (VETA) wanamchango mkubwa katika uanzishaji wa sera ya viwanda nchini kupitia mafunzo yanayofundishwa ya nadharia na vitendo.Naibu Waziri wa Wizara ya Elimu, Sayansi na Tekinolojia, William Ole Nasha aliyasema hayo wilayani Babati wakati akitembelea chuo cha VETA mkoani Manyara kujionea shughuli zinazofanywa katika chuo hicho.Alisema kuwa lengo la serikali ni kuhakikisha kila mkoa unakuwa na chuo cha VETA na pia kwa kila Wilaya na kwa mikoa ambayo bado haina vyuo hivyo itawalazimu kujenga mikoa kama Rukwa, Geita na Njombe.Kupitia azma hiyo ya serikali itasaidia kupata nguvu kazi katika uchumi wa viwanda pia ni fursa ya kuwajengea vijana wengi ambao hawakuweza kupokelewa kwenye mfumo wa elimu ya juu kutokana na ongezeko kubwa la vijana wanaomaliza masomo.	1
242	" 	Na MASYENENE DAMIAN-MWANZA      	MAMLAKA ya Chakula na Dawa (TFDA) Kanda ya Ziwa, imewafunda wajasiriamali wanaojihusisha na biashara ya usindikaji, uzalishaji wa chakula jijini Mwanza, ili kutatua changamoto ya ubora na usalama wa chakula nchini.   	Mafunzo hayo ya siku mbili yalilenga kuwasaidia wajasiriamali hao kuzijua sheria, kanuni na miongozo ya usindikaji, uzalishaji wa chakula kilicho salama na bora.   	Mafunzo hayo yalitolewa na wataalamu kutoka TFDA, Shirika la Viwango Tanzania (TBS), Shirika la Kuhudumia Viwanda Vidogo Vidogo (Sido) na sekta ya afya mkoani Mwanza.   	    	Wakizungumzia changamoto mbalimbali zinazowakabili, wasindikaji hao waliziomba mamlaka husika za Serikali kuweka mazingira rafiki katika sekta hiyo, ikiwa ni pamoja na kuondoa urasimu katika kusajili bidhaa na majengo, mitaji na mikopo katika taasisi za fedha.   	Mmoja wa wasindikaji wa pilipili na unga wa lishe, Victoria Gachocha, alisema wanalazimika kununua vifungashio vya bidhaa zao kutoka nje ya nchi kwa sababu vya ndani havina ubora na vinapatikana kwa gharama kubwa.   	Alisema upatikanaji wa vifungashio vilivyo bora, kutengewa maeneo ya usindikaji,  gharama kubwa za usajili wa bidhaa na kulindwa kwa haki za wabunifu wa bidhaa hizo, bado ni changamoto kwao hivyo aliiomba Serikali kuangalia namna ya kuwasaidia ili waweze kuzalisha kwa tija zaidi.   	    	Msindikaji wa vinywaji, Mkishage Julius, alilalamikia ugumu wa kupima ubora wa bidhaa hiyo ambapo sampuli zake hulazimika kupelekwa jijini Dar es Salaam kwa Mkemia Mkuu wa Serikali, hivyo aliomba huduma hiyo isogezwe karibu na watumiaji.   	Katibu Tawala Msaidizi wa Mkoa wa Mwanza upande wa uchumi na uzalishaji, Johansen Kwayu, aliwahimiza wasindikaji hao wadogo kuwashirikisha wataalamu wa mamlaka hizo katika uzalishaji wa bidhaa zao.   	“Ubora na usalama wa chakula ni sharti muhimu kwa wateja tunaowalenga na kutusaidia kudumu katika biashara tunayoifanya,” alisema.   	Mwezeshaji wa semina hiyo kutoka TFDA, Lazaro Mwangole, alisema bidhaa nyingi zinazoletwa na wasindikaji kusajiliwa hazina ubora na hazikidhi viwango kwa sababu hawajui taratibu za kufuata.   	“Maelezo mengi yanayowekwa kwenye vifungashio yanapotosha, wengi wanaigana tu kwa sababu bidhaa zinafanana, kuna tatizo la usafi katika sehemu za kusindika vyakula na ukadiriaji wa muda wa matumizi ya bidhaa, hivyo tunapenda kuona wasindikaji wote wanazalisha bidhaa kulingana na sheria na viwango vilivyopo,” alisema.   	Ofisa Biashara wa Sido Mkoa wa Mwanza, Maneno Maporo, alisema wanaendelea kutatua changamoto ya upatikanaji wa vifungashio ambapo wameendelea kuvinunua kwa wingi kutoka viwanda vikubwa na kuviuza kwa bei nafuu kwa wajasiriamali."	1
243	Baada ya sekeseke la usajili wa kiungo mkabaji wa Yanga SC Papy Tshishimbi ameshamalizana na klabu hiyo kwa kusaini mktaba mpya wa kubaki kwenye klabu hiyo yenye makao yake makuu kwenye mitaa ya Twiga jijini Dar es salaam   Jumaa Kareem! @papy_kabamba_tshishimbi A post shared by  Engineer (@caamil_88) on Mar 20, 2020 at 1:43am PDT  Tshimshimbi alikuwa akihusishwa na kujiunga na Simba, ameonekana kwenye video iliyopostiwa kwenye ukurasa rasmi wa  mkurugenzi wa GMS  mhadisi Hersi Said ambao ni wadhami wa klabu hiyo Kwenye Video Tshishimbi amenukuliwa akisema kazi imeisha huku Hersi Said akifurahi https://www.instagram.com/stories/caamil_88/	2
244	 MFANYABIASHARA maarufu Marijan Msofe maarufu ‘Papaa Msofe’ na wenzake wanne wamefi kishwa katika Mahakama ya Hakimu Mkazi Kisutu, Dar es Salaam wakikabiliwa na mashitaka matano ikiwamo utakatishaji wa fedha wa zaidi ya Sh milioni 900.Papaa Msofe ambaye aliwahi kufikishwa mahakamani hapo 2012 akikabiliwa na mashitaka ya mauaji na mwaka 2015 kesi ya kughushi, alifikishwa mahakamani hapo jana mbele ya Hakimu Mkazi Mkuu, Thomas Simba.Mbali na Msofe, washitakiwa wengine ni Wakili wa Kujitegemea, Mwesigwa Muhingo, Fadhil Mganga, Wencelaus Mtui na Joseph Haule. Wakili Mwandamizi wa Serikali, Ladslaus Komanya alidai kuwa washitakiwa wametenda makosa yao kwa nyakati tofauti tofauti.Katika kosa la kujipatia fedha kwa njia ya udanganyifu inadaiwa walilitenda kati ya Desemba 2018 na Septemba 2019 katika Jiji la Dar es Salaam ambako wakiwa na nia hiyo walijipatia Dola za Marekani 300,000 (sawa na Sh milioni 660) kutoka kwa Pascal Camille wakidai ni fedha za kuumuzia madini ya dhahabu kilogramu 200 ambayo wangemsafirishia kwenda Ureno wakati wakijua si kweli.Pia inadaiwa walitenda kosa hilo kati ya tarehe hizo hizo ambapo walimlaghai Johnson Mason kwamba watamuuzia kilo 20 za madini ya dhahabu yenye thamani ya Sh milioni 253 kwenda Ureno wakati wakijua si kweli.Katika kosa la utakatishaji fedha inadaiwa walilitenda kati ya Desemba 2018 na Septemba 2019 katika maeneo mbalimbali jijini Dar es Salaam ambako walijipatia Dola za Marekani 300,000 (Sh milioni 660) na Dola 110,000 (sawa na Sh milioni 253) ambazo ni zaidi ya Sh milioni 900 huku wakijua fedha hizo ni zao la udanganyifu.Washitakiwa hao hawakutakiwa kujibu chochote kwa sababu kesi hiyo ni ya Uhujumu Uchumi, hivyo haina dhamana ambako shauri hilo limeahirishwa hadi Desemba 16, mwaka huu.	1
245	NAIROBI, KENYA  RAIS Uhuru Kenyatta alijibu maswali ya mashabiki katika ukurasa wake wa Facebook juzi asubuhi, ambapo pamoja na mambo mengine alitetea rekodi ya serikali yake akisema haijaachwa nyuma na Tanzania linapokuja suala la usafiri wa umma. Ikiwa ni siku moja kabla ya mdahalo wa urais, ambao awali timu yake iliashiria kutohudhuria kabla ya baadaye jana kufuta ratiba ya kampeni katika eneo la Samburu, Rais Kenyatta siku hiyo alichagua kuzungumza na mashabiki, tukio lililotangazwa moja kwa moja na vituo vya KBC na K24 TV. Mkuu huyo wa taifa alijibu maswali yaliyotumwa kabla na ambayo yeye na timu yake walichagua ya kujibu. Maswali hayo yaliangazia masuala ya uchumi, rushwa na chaguzi zijazo na maendeleo ya miundo mbinu. Kenyatta aliwataka mashabiki wake milioni tatu wa Facebook pamoja na wafuasi kuombea amani uchaguzi mkuu ujao huku akiwasihi wampe nafasi nyingine ya kuongoza Kenya kwa kipindi cha miaka mitano ijayo. Akifahamu kuwa asilimia 51 ya wapiga kura milioni 19.6 ni vijana wa miaka kati ya 18 na 35, Rais Kenyatta alitengeneza majibu yake yaliyowalenga vijana akieleza kwanini serikali yake ndiyo jibu la matatizo yao. Alitolea mfano wa miradi ya reli ya kiwango cha Standard Gauge (SGR), barabara, umeme kuwa itatengeneza mamilioni ya ajira kwa ajili yao. “Tuna mpango wa kujenga mtandao mwepesi wa reli kwa ajili ya usafiri wa umma jijini Nairobi, kuipanua SGR hadi Naivasha, Narok, kisha Kisumu,” alisema, akijibu swali la mtumiaji mmoja wa Facebook aliyekosoa Kenya kuachwa nyuma na Tanzania linapokuja suala usafiri wa umma. “Na wala hatujaachwa nyuma, bali tuko katika ratiba,” alisema. Kuhusu Ufisadi, Rais Kenyatta alitetea rekodi yake akisema dhamira ya serikali yake kupambana na rushwa  iko wazi. “Serikali yangu ni ya kwanza kuanzisha mpango unaohusisha mashirika mbalimbali kushughulika na ufisadi. Na kutokana na hilo nimepoteza marafiki wa karibu, mawaziri.” Ushirika wa upinzani National Super Alliance (Nasa) ukiongozwa na mpinzani mkuu wa Kenyatta, Raila Odinga wameufanya ufisadi kuwa ajenda kuu ya kampeni yao.	0
246	NA ADAM MKWEPU, DAR ES SALAAM KATIKA kile kinachoonekana ni kusalimu amri kwa watani wa jadi, uongozi wa klabu ya soka ya Yanga  umeliandikia barua  Shirikisho la Soka Tanzania (TFF), kusaidia kuiomba Simba kuandika barua  ya kumruhusu mchezaji wake wa zamani, Hassan Ramadhani ‘Kessy’ kujiunga na timu hiyo. Awali Simba iligomea kuandika barua ya kumruhusu mchezaji huyo hadi pale Yanga watakapoona umuhimu wa kuandika barua kwao kuomba kutoa ruhusa. Msimamo wa Simba ulitokana na Shirikisho la Soka Afrika (CAF), kumbania mchezaji huyo hadi hapo atakapokuwa na barua kutoka klabu yake ya zamani ya Simba, ili aweze kucheza  michezo ya Kombe la Shirikisho Afrika. Mkataba wa Kessy unamalizika Juni 30 mwaka huu, ili acheze Yanga inatakiwa kuwa na barua ya mchezaji kuruhusiwa kuondoka Simba. Habari za uhakika kutoka Yanga zinadai kuwa uongozi wa klabu hiyo ulisalimu amri na kulazimika kuandika barua hiyo na kuipeleka TFF jana jioni, kutokana na kukabiliwa na mchezo mgumu Juni 28 dhidi ya TP Mazembe, baada ya kupoteza mchezo wa awali uliochezwa Juni 19 dhidi ya Mo Bejaia ya Algeria huku wachezaji watano wakipewa kadi zitakazowaweka nje katika mchezo huo. “Kwa sasa hakuna beki wa pembeni  anayeweza kucheza kwa ustadi na kuhimili vishindo vya TP Mazembe kama si Kessy, hivyo inawalazimu kupambana ili kuhakikisha mchezaji huyo anacheza mchezo huo,” kilisema chanzo hicho. Akizungumza na MTANZANIA jana, Rais wa klabu ya Simba, Evans Aveva, alisema licha ya uzalendo alionao hatathubutu kuwa wa kwanza kuandika barua hiyo kabla ya Yanga kuandika. “Hakuna haja ya kuanza kulalamikiana wakati hadi sasa hivi sijaona barua ya Yanga hapa ofisini kwangu, wanataka Simba ifanye nini kama si wao kuandika barua kwanza na sisi kujibu,” alihoji Aveva. Aveva aliongeza kwamba, hadi Yanga waandike barua ndipo ijulikane kama watamruhusu mchezaji huyo kuendelea na timu hiyo au la. “Hatuna tatizo na klabu yoyote na mashabiki wa soka wasiwe wepesi kuilaumu Simba wakati Yanga yenyewe inashindwa kufuata utaratibu,” alisema Aveva. Pia Mwenyekiti wa kamati ya usajili ya klabu hiyo, Zakaria Hanspope, alisikika akisema kwamba hataweza kuandika barua hiyo kabla ya Juni 30 mwaka huu. Awali akizungumza na MTANZANIA jana, Ofisa Habari na Mawasiliano wa Shirikisho la Soka Tanzania (TFF), Alfred Lucas, alisema hakukuwa na sababu ya klabu ya Simba kushindwa kuandika barua ili kuthibitisha kumwachia mchezaji huyo kujiunga na Yanga. “Lilikuwa jambo la utaratibu kwamba Simba imwandikie barua Kessy ya kuthibitisha kumruhusu kujiunga na Yanga, kinachotokea sasa ni vita ya utani wa jadi kama ilivyokawaida yao,” alisema. Wakati huo huo, taarifa kutoka  Yanga zilidai kwamba  mshambuliaji mpya wa timu hiyo Mzimbabwe , Obrey Chirwa, anatarajiwa kujiunga na wachezaji wenzake mjini Antalya, Uturuki leo katika Hoteli ya Rui ambapo timu hiyo imeweka kambi hadi Juni 25 mwaka huu ili kujiandaa na mchezo wa Kombe la Shirikisho Afrika  dhidi ya TP Mazembe. “Chirwa alirejea  nchini baada ya mchezo dhidi ya Mo Bejaia ili  kushughulikia kibali cha kufanya kazi nchini, hivyo alitarajia kuondoka jana saa 11:00  usiku kujiunga na wachezaji wenzake Uturuki,”  ilisema taarifa ya Jerry Muro.  	2
247	 UONGOZI wa mabingwa wa kihistoria, Yanga umesema hauna tatizo lolote na benchi la ufundi linaloongozwa na kocha wao mkuu wa timu hiyo, Mwinyi Zahera.Kauli hiyo ilitolewa na Kaimu Katibu Mkuu wa Yanga, Dismas Ten ikiwa ni siku moja baada ya Kocha Zahera kudai kambi waliyoweka Kilimanjaro na Arusha kujiandaa na mechi ya kimataifa ya Ligi ya Mabingwa Afrika dhidi ya Township Rollers haikuwa na manufaa kwa kikosi chao.Ten alisema kocha wao alizungumza vizuri lakini anaamini kwamba maneno hayo aliyatoa akiwa na presha ya mchezo kwani ratiba ya kwenda kuweka kambi hiyo ilifanyika kwa kutekeleza majukumu yaliyotolewa na benchi la ufundi la kikosi hicho.“Hatuna tatizo lolote na kocha Zahera, lakini tunaamini alizungumza maneno hayo kutokana na presha ya mechi, siwezi kuamini kama uongozi unaweza kuratibu michezo ya kirafiki nje ya benchi la ufundi,” amesema Ten.Alisema baada ya kumalizika mchezo wa awali dhidi ya Township Rollers benchi la ufundi liliomba mechi mbili za kirafiki ikiwa mechi moja ya ndani na nyingine ya kimataifa jambo ambalo uongozi ulilitimiza.Alisema wao kama uongozi wanaamini kupitia mechi hizo za kirafiki timu itakuwa imesoma na imejifunza kitu kipya ambacho kitakuwa na faida kwenye mchezo wa marudiano dhidi ya Rollers.Wakati huohuo kikosi cha mabingwa hao tayari kipo Gaborone Botwana kwa ajili ya mechi hiyo inayotarajiwa kuchezwa mwishoni mwa wiki hii.Katika hatua nyingine, kocha wa Polisi Tanzania Selemani Matola ameitabiria timu hiyo kufanya vizuri katika mechi hiyo kwani tayari imeshajifunza katika mechi zilizopita.	2
248	NAIROBI, KENYA MWAFAKA baina ya Rais Uhuru Kenyatta na mwanasiasa wa upinzani, Raila Odinga umeendelea kuzua hasira miongoni mwa wanasiasa wa Chama cha Jubilee, huku baadhi yao wakidai kiongozi huyo wa ODM atatemwa uchaguzi wa 2022 utakapokaribia. Katika eneo la Mlima Kenya, wabunge wa Jubilee walitofautiana iwapo mwafaka huo maarufu kama ‘Handshake’ unalenga kusambaratisha ndoto ya Naibu Rais William Ruto kutaka kuwa rais. Mbunge wa Mukurweini, Anthony Kiai alimtaka Rais Uhuru kuachana na Odinga ili kunusuru ndoto ya Dk. Ruto kuongoza nchi baada ya uchaguzi mkuu. Hata hivyo, Kiai alidai kuna dalili Rais Uhuru atamkwepa Odinga kabla ya uchaguzi mkuu na kumuunga mkono Dk. Ruto. Kiai alisema mgawanyiko unaoshuhudiwa ndani ya Jubilee kwa sasa umesababishwa na mwafaka huo wa kushikana mikono baina ya Rais Uhuru na Odinga. “Chama cha Jubilee tayari kimegawanyika, na tunamtaka Rais Uhuru kufutilia mbali ‘Handshake’ ili kunusuru chama,” alisema Kiai. Mbunge wa Ndaragwa, Jeremiah Kioni, hata hivyo, alitofautiana naye, akisema ‘Handshake’ inafaa kwa ajili ya maendeleo ya nchi. Mbunge wa Mathira, Rigathi Gachagua alisema kuwa eneo la Mlima Kenya litamuunga mkono Dk. Ruto katika uchaguzi mkuu ujao. “Katika eneo la Kati, tunajali sana urafiki kwani Dk. Ruto amekuwa rafiki yetu tangu mwaka 2012. Tuna imani atashinda vikwazo vyote ambavyo amewekewa na atakuwa Rais 2022,” alisema  Gachagua. Mbunge wa Kikuyu, Kimani Ichung’wa alishutumu kundi la Kieleweke linalompinga Dk. Ruto kuwa linalenga kuzua vurugu ndani ya Jubilee ili kupata mwanya wa kujiunga na vyama vingine. Wabunge Githinji Gichimu (Gichugu) na Samuel Gachobe (Subukia), hata hivyo walisisitiza kuwa hakuna mgawanyiko ndani ya Jubilee. Wawili hao walisema kuna baadhi ya wanasiasa walio tatizo ambao hawakuwataja, waliogawanyika ndani ya Jubilee katika makundi mawili; TangaTanga na Kieweleke. 	0
249	PATRICIA KIMELEMETA Shirika la Maendeleo la Petroli Tanzania (TPDC) katika kuendeleza mradi wa Uwajibikaji kwa Jamii (CSR) wameweza kutumia zaidi ya Sh. milioni 246 kugharamia shughuli mbalimbali za maendeleo nchini. Akizungumza na waandishi wa habari Jijini Dar es Salaam leo Jumatano Mei 22, Mkurugenzi Mtendaji wa Shirika hilo Mhandisi Kapuulya Musomba amesema kuwa fedha hizo zimetumika katika vipindi tofauti ili kuhakikisha wananchi wanapata maendeleo na kunufaika na rasilimali zao. Amesema katika fedha hizo, shirika hilo liliweza kuchangia ujenzi wa miundombinu ya kusambaza maji safi  yenye thamani ya zaidi ya Sh milioni 21 katika eneo la Songosongo lililopo Kilwa Mkoani Lindi. “Katika kipindi hiki ambacho tunasheherekea miaka 50 tangu kuanzishwa kwa TPDC, kuna miradi mbalimbali ambayo tumeifanya kwa jamii ili kuhakikisha wananchi wananufaika na rasilimali zao,” amesema Musomba. Ameongeza kuwa miradi hiyo ni pamoja na wa maji uliotekelezwa katika Kijiji cha Kilangala B kilichopo Mkoani Lindi, wenye thamani ya zaidi ya Sh milioni 52 Miradi mingine ni ile ya ujenzi wa madarasa katika Halmashauri ya Mtwara yenye thamani ya Sh. milioni 13 na ujenzi wa Ofisi ya Kijiji cha Kibibi Bunju B wenye thamani ya Sh milioni 10.	1
250	 Jana Ngoma alikaririwa na gazeti hili akisema bado hajaona mpinzani wa kumzuia ashindwe kubeba tuzo ya Mfungaji Bora msimu huu baada ya kuizoea Ligi ya Tanzania Bara kwa muda mfupi tangu ajiunge na timu hiyo.Ngoma alieleza kuwa ametoa kauli hiyo kwa sababu tayari amerudi kwenye kiwango chake alichokizoea, hivyo hafikirii kupata upinzani utakaomfanya ashindwe kutimiza lengo alilojiwekea.Mzimbabwe huyo alisema anataka kuutumia msimu wake huu wa kwanza kuweka rekodi ya kuwa mfungaji bora kwa kuwa anajua siku zijazo atakuwa na wakati mgumu, zaidi ilivyokuwa wakati anatua kwenye Yanga kwa sababu mabeki wengi watakuwa wanajua madhara yake. Lakini maoni ya Ngoma ni tofauti na Kiiza, ambaye akizungumza na gazeti hili alisema ubingwa ndiyo kipaumbele chake cha kwanza kuliko jambo jingine lolote.Alisema wakati anasaini mkataba wa kuichezea Simba aliwaahidi mashabiki kwamba anataka kuwapa raha ya ubingwa na hakuwa na mawazo ya ufungaji bora.Kiiza aliyegeuka kipenzi cha mashabiki wa Simba kutokana na uwezo mkubwa wa kufunga mabao, alisema amekuwa akionesha jitihada hizo kwa ajili ya kutimiza ahadi zake kwa mashabiki na siyo kitu kingine kama watu wanavyofikiria.“Watu wanafikiri nataka tuzo ya mfungaji bora kitu ambacho siyo kweli, lengo langu kubwa ni kuipa ubingwa wa Tanzania Bara Simba, ndiyo sababu ya kucheza kwa juhudi na kushirikiana na wenzangu ili kutimiza kile nilichoahidi,” alisema Kiiza.Mshambuliaji huyo aliyewahi kung’ara na Yanga, alisema pamoja na Simba kushika nafasi ya nne kwenye msimamo wa ligi wakiwa na pointi 21, bado ana matumaini ya kutimiza lengo hilo kwani tofauti yao na timu inayoongoza ligi ni pointi nne.“Tumepoteza mechi mbili kwenye ligi hadi sasa na tupo nafasi ya nne kwenye msimamo, bado tunayo nafasi ya kurekebisha makosa, ukizingatia ligi ndiyo kwanza imeanza sioni kama tumefanya vibaya, ingawa ushindani ni mkubwa kwa timu nne za juu,” alisema Kiiza.Pia mshambuliaji huyo alisema kuanza kwake vizuri kuitumikia klabu hiyo kumetokana na mashabiki wa timu hiyo kumuamini na kumpa ushirikiano wa kutosha tangu siku ya kwanza alipotua nchini kusaini mkataba wa kuichezea Simba.Ushindani katika kuwani ufungaji bora msimu huu umekuwa mkubwa, ambapo mshambuliaji wa Stand United Elias Maguri, anaongoza mbio za ufungaji bora kwa sasa akifunga mabao tisa huku Ngoma na Hamisi Kiiza wa Simba wakiwa nafasi ya pili kila mmoja akiifungia timu yake mabao nane.	2
251	Na Mwandishi Wetu, Nigeria Mnenguaji nyota wa muziki wa dansi Mtanzania, Hassan Mussa ‘Super Nyamwela’ na bendi yake Ubuntu Traditional juzi alifanikiwa kuwachengua maelfu ya watu waliofurika katika shamra shamra za tamasha la kimataifa Calabar Carvinal Festival, linalofanyika mjini Calabar nje kidogo ya jiji la Abuja nchini Nigeria. Nyamwela na bendi yake walitumia fursa ya dakika tatu walizopewa na waandaji wa tamasha hilo Serikali ya Nigeria kupitia Wizara ya Maliasili na Utalii ili wasalimie tu na kuangusha shoo ya nguvu iliyofanya washangiliwe kwa nguvu. Maelfu ya watu waliojipanga pembezoni mwa barabara za mji wa Calabar waliwashangilia wasanii hao kwa namna walivyoamsha dude na kusababisha gumzo. Ubuntu ilitumia nafasi hiyo kuonyesha watanzania wamekuja Calabar kwa ajili ya kutangaza utamaduni wa Tanzania na si kutalii hivyo kipande cha shoo hiyo ni sehemu ndogo ya makubwa waliyojiandaa kuyafanya siku ya kupanda jukwaani rasmi ambayo ni leo usiku wa Jumamosi Desemba 29.Hii ni mara ya pili kwa Nyamwela na bendi yake ya Ubuntu kushiriki tamasha hilo ambalo linashirikisha nchi zaidi ya 60 duniani. Kwa Tanzania ni Ubuntu pekee ndiyo imepata nafasi ya kutumbuiza katika tamasha hilo ambalo hufanyika kila mwaka kwa udhamini wa serikali ya Nigeria ambayo imekuwa ikilitumia kutangaza utalii wa nchi yake.Tamasha hilo lilianza rasmi Desemba 4 mwaka huu na linatarajia kufikia tamati Januari 4 mwaka 2019. 	4
252	"    Na ELIZABETH  HOMBO-DAR ES SALAAM   	BARAZA la Mtihani la Taifa (NECTA), limetangaza matokeo ya mitihani ya kidato cha nne iliyofanyika Novemba mwaka jana, ambapo safari hii mchuano kati ya wasichana na wavulana umekuwa mkali, huku ufaulu ukipanda kwa asilimia 70.09 tofauti na mwaka 2015 ambapo ulikuwa asilimia 67.53.   	Kutokana na matokeo hayo ufaulu kwa wanafunzi  kuanzia daraja la I-III umepanda kwa asilimia 27.6 na daraja la nne asilimia 42.75.   	Akitangaza matokeo hayo jijini Dar es Salaam jana Katibu Mtendaji wa NECTA, Dk. Charles Msonde,  alisema katika matokeo hayo wanafunzi waliofeli mwaka jana ni asilimia 29.65.   	Alisema watahiniwa 408,372 walisajiliwa kufanya mtihani huo  ambapo wasichana walikuwa 209,456 sawa na asilimia 51.29 na wavulana 198,916 asilimia 48.71.   Mchuano mkali   	Katika matokeo hayo mchuano mkali umeonekana katika matokeo hayo, ambapo wasichana watano wameingia katika 10 bora huku wakitoshana nguvu sawa na wavulana ambao nao wameingia watano.   	Pamoja na hali hiyo Dk. Msonde, alisema katika ufaulu wa jumla, wasichana na wavulana wamekaribiana ambapo kwa watahiniwa wa shule kati ya 244,762 waliofaulu mtihani huo, wasichana ni 119,896 sawa na asilimia 67.34 na wavulana 124,866 sawa na asilimia 73.5.   	Licha ya matokeo hayo shule za Mkoa wa Dar es Salaam zimeingia kwenye rekodi ya aina yake kwa kutoa shule tatu ambazo zimeingia katika 10 bora, pamoja na kutoa shule sita ambazo zimeshika mkia katika shule 10 za mwisho jambo ambalo halikuwahi kutokea.   Ubora wa ufaulu   	Kwa mujibu wa matokeo hayo, watahiniwa wa shule waliopata ufaulu mzuri (daraja la I-III) ni 96,018 sawa na asilimia 27.60, ambapo daraja la kwanza ni 9,458 sawa na asilimia 2.72, kati yao wavulana ni 5,723 sawa na asilimia 3.37 wasichana 3,735 sawa na asilimia 2.1.   	Waliopata daraja la pili ni 32,391 sawa na asilimia 9.31 kati yao wavulana ni 19,959 sawa na asilimia 11.75 na wasichana 12,432 sawa na asilim8ia 6.98.   	Watahiniwa waliopata daraja la tatu ni 54,169 sawa na asilimia 15.57 wavulana wakiwa 31,054 sawa na asilimia 18.28 na wasichana 23,115 sawa na asilimia 12.98.   	Matokeo yanaonyesha pia watahiniwa walipata daraja la nne ni 148,744 sawa na asilimia 42.75 wavulana wakiwa 68,130 sawa na asilimia 40.1 na wasichana 80,614 sawa na asilimia 45.28.   	Waliofeli mtihani huo ni watahiniwa 103,164 sawa na asilimia 29.65 wavulana wakiwa 45,024 sawa na asilimia 26.5 na wasichana wakiwa 58,140 sawa na asilimia 32.66.   	Katika Mtihani wa kidato cha nne mwaka 2015, watahiniwa wa shule waliopata daraja la kwanza walikuwa  5,973 sawa na asilimia 2.77 tu, hivyo ikilinganishwa na mwaka 2016, ufaulu kwenye eneo hili umeshuka.   	Kwa daraja la pili mwaka 2015 walikuwa  19,791 (asilimia 9.01), daraja la tatu 27,749 (asilimia 13,56) na daraja la tatu la juu ni watahiniwa 53,513 (asilimia 25.34).   	Waliopata daraja la nne ni watahiniwa 71.358 sawa na asilimia 67.91 na waliofeli ni 47,812 sawa na asilimia 32.   	Kutokana na hali hiyo, Dk. Msonde alisema. “Juhudi za makusudi zinahitajika kuendelea kufanyika ili kuinua kiwango cha ufaulu wa masomo yote ikiwa ni pamoja na kuongeza idadi ya watahiniwa kwenye madaraja ya juu ya ufaulu,” alisema   	Katibu Mtendaji huyo wa NECTA, alisema baraza hilo litafanya uchambuzi wa kina wa matokeo hayo kwa kila somo na kutoa machapisho yatakayowasilishwa kwa wadau wa elimu nchini.   	Alisema kati ya wadau hao ni shule zote za sekondari nchini lengo likiwa ni kuboresha ufundishaji na ujifunzaji.   Ufaulu kwa masomo   	Matokeo hayo yanaonyesha kuwa, somo la hisabati watahiniwa hawakufanya vizuri ambapo ni asilimia 18.12 pekee waliofanya vizuri ingawa mwaka 2015 hali ilikuwa mbaya zaidi kwa asilimia 16.76 pekee kufanya vizuri.   	Masomo mengine na asilimia za ufaulu wake kwenye mabano ni biashara (40.89), Book Keeping (49.7), Fizikia ( 44.77), Uraia (48.9), Historia (48.06), Jografia (51.4), Baiolojia 55.69, Kemia (59.22), Kingereza (64.27) na Kiswahili (77.75).   Matokeo yaliyofutwa   	Kwa mujibu wa matokeo hayo watahiniwa 126 wamefutiwa matokeo kutokana na kubainika kufanya udanganyifu.   	Kati ya watahiniwa hao 58 ni wa kujitegemea, 58 wa shule na 10 wa Mtihani wa Maarifa (QT), huku mtahiniwa mwingine mmoja akifutiwa mtihani wake kutokana na kuandika matusi kwenye karatasi ya majibu.   	Dk. Msonde alisema baraza limezuia matokeo ya watahiniwa 33 wa shule ambao walipata matatizo ya kiafya na kushindwa kufanya mtihani kwa baadhi ya masomo.   	“Watahiniwa husika wamepewa fursa ya kufanya mtihani kwa masomo ambayo hawakuyafanya kwa sababu ya ugonjwa katika mtihani wa kidato cha nne mwaka 2017,” alisema Dk. Msonde.   	Alisema pia watahiniwa 124 wa shule ambao walipata matatizo ya kiafya na kushindwa kufanya mtihani kwa masomo yote matokeo yao yamezuiliwa na wamepewa nafasi ya kurudia mtihani huo mwaka huu.   	Watahiniwa wengine 40 matokeo yao yamezuilikuwa kutokana na shule kutopeleka matokeo ya maendeleo ya wanafunzi shuleni (Continues Assessment-CA).   	Mwaka 2015, watahiniwa 87 waliobainika kufanya udanganyifu walifutiwa matokeo kati yao 25 wakiwa ni  wa kujitegemea, 52 wa shule na 10 QT.   	Alisema pamoja na hali hiyo watahiniwa 23 walipata matatizo ya kiafya na kushindwa kufanya mtihani ambapo walishindwa kufanya mitihani kwa baadhi ya masomo, matokeo yao yalizuiwa na wengine 98 walishindwa kufanya mtihani yote.   Waliofanya mtihani    	Katika mtihani huo ambao watahiniwa waliosajiliwa walikuwa 408,372, wasichana wakiwa 209,456 sawa na asilimia 51.29 na wavulana 198,916 sawa na asilimia 48.71, kati yao washule walikuwa 355,822 na wakujitegema 52,550.   	Alisema watahiniwa wa shule waliosajiliwa kufanya mtihani huo, 349,524 sawa na asilimia 98.23 ndio walioufanya, wasichana wakiwa 178,775 sawa na asilimia 97.97 na wavulana 170,749 sawa na asilimia 98.5 huku watahiniwa 6,298  wakiacha kufanya mtihani huo kutokana na sababu mbalimbali.   	Kwa upande wa watahiniwa wa kujitegemea, kati ya 52,550 waliosajiliwa, waliofanya ni 47,751 sawa na asilimia 90.87 wengine 4,799 sawa na asilimia 9.13 wakishindwa kuufanya.   	Kwa upande wa wale wa QT , waliosajiliwa walikuwa 20,655 lakini waliofanya ni 17,347 sawa na asilimia 83.98 na wengine 3,308 sawa na asilimia 16.02 walishindwa kuufanya kwa sababu mbalimbali.   Shule kumi bora kitaifa   	Matokeo hayo yanaonyesha shule 10 bora kitaifa, zinaongozwa na Feza Boys (Dar es Salaam), Shule ya wasichana ya St. Francis (Mbeya), Kaizerege Junior (Kagera) Shule ya wasichana ya Marian na ile ya Wavulana (Pwani).   	Nyingine ni Shule ya wavulana Shamsiye (Dar es Salaam), Shule ya wasichana Anwarite (Kilimanjaro), Shule ya wasichana ya Kifungilo (Tanga) na Thomas More Machrina (Dar es Salaam).   Shule kumi za mwisho   	Shule zilizoshika kumi za mwisho ni pamoja na Kitonga, Nyeburu zote za Dar es Salaam, Masaki (Pwani), Mbopo, Mbondole, Somangila Day zote kutoka Dar es Salaam.   	Nyingine ni Dahani (Kilimanjaro), Ruponda (Lindi), Makiba (Arusha) na Kidete (Dar es Salaam).   Wanafunzi kumi bora   	Wanafunzi waliongoza kumi bora ni pamoja na Alfred Shauri (Feza Boys), Cynthia Nehemiah Mchechu (St Francis Girls), Erick Mamuya (Marian Boys), Jigna Chavda (St Mary Goreti).   	Wengine ni Naomi Tundui (Marian Girls), Victor Chang’a (St Francis Girls), Brian Johnson (Marian Boys), Esther Mndeme (St Mary’s Mazinde Juu), Ally Koti (Alcp Kilasara) na Emmanuel Kajege (Marian Boys)."	1
253	 Alex kwa sasa yupo Nkuhungu Bandeko, Dodoma kwa mama yake akijiuguza ugonjwa wa kifua kikuu (TB) na amekuwa akiomba misaada kwa wapenzi na mashabiki wa soka kwani hana fedha za kujitibia na kupata mahitaji muhimu kwa sasa.“Baada ya kuachana na soka kuna maisha mengine yanaendelea sasa niwatake vijana kutunza kile wanachokipata kwa ajili ya maisha ya baadaye, ila nimejifunza mambo mengi,’’ alisema Alex.Alisema amekuwa akisumbuliwa na TB kwa muda mrefu ila kwa sasa anahitaji fedha kwa ajili ya matibabu na mahitaji mengine muhimu.Alisema alianza kujisikia vibaya miezi 6 iliyopita lakini alikuwa hana fedha za kwenda hospitali hali iliyomfanya kuanza kuzunguka kwa rafiki zake kuomba msaada.Alex alisema alipoona rafiki zake hawamsaidii ilibidi aende kumpigia magoti mama yake ili aweze kumsaidia kwani hali yake ilikuwa mbaya.“Niwasihi vijana wenzangu msiwasahau kina mama kwani wao ndio kila kitu katika maisha ila niwaombe jamani mtusaidie kwani hali yangu sio nzuri kwa sasa, nisaidieni ili niweze kupata matibabu,’’ alisema Alex.Alex alitoa ushauri kwa wachezaji wa Kitanzania kuweka akiba ya kile wanachokipata kwani baada ya kustaafu kucheza soka kuna maisha pia.Alisema vijana wengi wamekuwa wakihadaika na starehe kutokana na kuwa na makundi kipindi ambacho wanakuwa katika mafanikio ya kucheza soka na kuwataka wachezaji kuachana na starehe.Kwa upande wa mama mzazi wa Alex Martha Matonya ameitaka jamii kumsaidia mwanawe kwani kwa sasa hali yake ya kiafya ni mbaya.Mama huyo alienda mbali zaidi akisema mtoto wake alipokuwa na nguvu marafiki walikuwa pamoja naye lakini sasa anaumwa wamemkimbia na hakuna anayetaka kumsaidia.“Niwaombe Watanzania wamsaidie mwanangu kwani hali yake ni mbaya ila pia mbona wakati alipokuwa mzima nilikuwa nikiwaona lakini kwa sasa siwaoni hata kuja kumwona,’’alisema Matonya.Alex alikuwa miongoni mwa wachezaji waliounda kikosi cha Simba kilichoing’oa Zamalek ya Misri kwenye michuano ya Ligi ya Mabingwa mwaka 2003.Katika mechi hiyo iliyochezwa Cairo, Misri Simba ilishinda kwa mikwaju ya penalti 5-4 penalti ya mwisho ikifungwa na Alex. Tayari wachezaji waliocheza mechi hiyo wameandaa mechi kadhaa kwa ajili ya kumchangia mwenzao.	2
254	 Taarifa iliyotolewa jana ilisema kuzinduliwa kwa tawi hilo, kumeongeza wigo wa matawi yanayoendelea kusambaa nchi nzima kwa lengo la kurahisisha huduma kwa wateja wao.Taarifa hiyo ilisema NMB inajivunia kuongoza kwa kuwa na matawi megi zaidi nchini na mashine za kutolea fedha (ATM) zaidi ya 500, zilizosambaa nchi nzima.Tawi la Buzuruga linatoa huduma zote za kibenki, ikiwa ni pamoja na huduma ya mikopo ya aina mbalimbali pamoja na mikopo ya kilimo. Mkuu wa Wilaya ya Nyamagana, Baraka Konisaga aliipongeza NMB kwa kusogeza zaidi huduma kwa wateja.Aliitaka benki hiyo iendelee kuwa kinara wa huduma za kibenki nchini. Alihamasisha wafanyabiashara, wakulima na wafanyakazi watumie fursa ya kuwepo kwa tawi hilo la Buzuruga, kukidhi mahitaji yao ya kibenki.Pia, aliwasihi wananchi waache kuweka fedha kwenye chaga za vitanda, badala yake watumie njia salama ya kuweka fedha benki.“Ni matumaini yangu kuwa uwepo wa tawi hili la Buzuruga ni neema kubwa kwa wakazi wa Mabatini, hasa wafanyabiashara katika hizi mashine za mpunga, kwani kesi za watu kuporwa fedha majumbani au maofisini, zitapungua badala yake ongezeko la wateja wanaofungua akaunti, ndio itakuwa habari ya eneo hili,” alisema Konisaga.Meneja wa NMB Kanda ya Ziwa, Straton Chilongola, alisema kuwa anafurahi NMB imesogeza huduma za kibenki karibu zaidi na wakazi wa Buzuruga ;na pia kwamba tawi hilo litaongeza ajira kwa wakazi wa eneo hilo.	5
255	Christina Gauluhanga, Dar es Salaam Askofu wa Pentekoste Parishi ya Tabata, John Shusho amesema amani iliyopo hivi sasa haisababishwi na majeshi na endapo ikikosekana hata uchumi unaweza kuyumba. Akizungumza katika ibada ya shukrani ya ujenzi wa Kanisa la Pentekoste Mji Mpya Chanika jana Julai 28, Shusho amesema  amani iliyopo hivi sasa itadumishwa endapo kila mmoja atatambua umuhimu wa mwenzake. Pamoja na mambo mengine amesema amani iliyopo inasababishwa na viongozi wa dini kutoa elimu pamoja na kuiombea nchi hivyo ni vyema wote wakashirikiana kuijenga na kuondoa vikwazo vya kushindwa kuabudu ikiwamo mikesha kwani kuabudu usiku ndiko kwenye baraka nyingi. “Viongozi wa dini kila kukicha wamekuwa wakihubiri amani hivyo ni vyema wakaondolewa changamoto inayoanza kujitokeza hivi sasa ya kukosa uhuru wa kuabudu,” amesema. Hata hivyo, amewataka wanasiasa na viongozi wa dini nchini kujenga utamaduni wa kuvumiliana ili kudumisha amani iliyopo.	1
256	 Staa wa Bongo Movie Wema Sepetu amempongeza msanii mwenzake Elizaberth Michael (Lulu) kwa kutimiza miaka kadha ya maisha huku Lulu mwenyewe akisema After party itafanyika katika kipindi cha Wema. Wema amesema anazisikia kengere za harusi mwaka huu lakini Lulu alikwepa kujibu hilo lakini alimuuliza iwapo after party itafanyika katika kipindi chake Wema akakubari.  “Happiest Birthday to You Babe… Umekua mdada sasa… More Life to you sugar… 🥰🥰🥰 Nakupenda kitambo sana. I hear wedding bells this year”. Aidha siku ya leo Lulu ambaye ameingia katika tasnia ya muvi za bongo katika umri mdogo ametimiza miaka 25 na kutokana na mlipuko wa corona hakuweza kusherehekea siku yake hiyo kama kawaida badala yake amesema ataluwa live katika akaunti yake ya youtube.   Happiest Birthday to You Babe… Umekua mdada sasa… More Life to you sugar… 🥰🥰🥰 Nakupenda kitambo sana… . . . I hear wedding bells this year…😌😌😌 cc @elizabethmichaelofficial @elizabethmichaelofficial @elizabethmichaelofficial @elizabethmichaelofficial ❣️❣️❣️ A post shared by  Cook With Wema Sepetu (@wemasepetu) on Apr 16, 2020 at 4:15am PDT 	4
257	 PAMOJA na juhudi za madaktari katika Hospitali ya Rufaa ya Mkoa wa Dodoma kuendelea na juhudi za kuokoa maisha ya kichanga kilichokuwa kinafungiwa kabatini kwa miezi mitano, wamesema yuko katika hatari ya kuwa na udumavu wa akili.Mtoto huyo ambaye kwa kipindi cha sasa alitakiwa kuwa na zaidi ya kilo saba hadi tisa, ameanza kupatiwa huduma za kumuondoa katika utapiamlo mkali akiwa na uzito wa kilo tatu, uzito ambao unatishia usalama wake wa mwili na akili. Akizungumza na gazeti hili, Mganga Mfawidhi wa hospitali ya rufaa ya mkoa wa Dodoma, Dk Ibenzi Ernest alisema mtoto huyo ambaye amekuwa akipewa huduma za kurejesha hali yake alifikishwa hospitalini hapo siku moja baada ya mama yake kukimbizwa akiwa na majeraha yaliyosababishwa na mwajiri wake.Daktari huyo anasema kwa sasa mtoto huyo anaendelea vizuri, angekuwa na afya ya kawaida, uzito wake ungekuwa kilo saba hadi tisa lakini ana kilo tatu, na sasa wanampatia tiba ya viini lishe, shida yake kubwa ilikuwa lishe. Pia alisema kwa sasa mtoto huyo amekuwa akinyonya vizuri kutokana na maziwa ya mama kuongezeka baada ya mama huyo kuanza kupata lishe ya kutosha ambapo sasa hivi anapatiwa na hospitali hiyo.“Kiafya kilo sio shida sana ila utapiamlo huwa na kawaida ya kusababisha udumavu wa akili ‘small for age’ ambapo hupelekea udumavu wa akili na kuwa na upungufu wa kinga mwilini ni pamoja na utapiamlo,” alisema. Alisema sasa wanachotaka ni kumtoa mtoto huyo katika hali yake ya hatari ikiwa ni pamoja na kuhakikisha anaongezeka uzito.Alisema hata rekodi zinaonesha alikwenda kliniki mara moja tu alipokuwa na mwezi moja na kupata chanjo moja tu ya polio katika zahanati ya Chamwino manispaa ya Dodoma. “Alienda kliniki mara moja tu tangu azaliwe ina maana chanjo nyingine mpaka sasa hajapata,” alisema. Kwa upande mwingine Jeshi la polisi limesema bado linaendelea na upelelezi na litamfikisha mahakamani mwalimu wa shule ya msingi Mlimwa C, Anitha Kimako (33) anayetuhumiwa kumjeruhi mfanyakazi wake wa ndani sambamba na kumfungia kwenye kabati mtoto mwenye umri wa miezi mitano.Kamanda wa Polisi Mkoa wa Dodoma, Gilles Muroto alisema jeshi hilo lina ushahidi wa kutosha kumfikisha mahakamani mtuhumiwa huyo. Alisema alikamatwa Desemba 27, mwaka jana na aliachiwa Desemba 28. “Tumemhoji na tutamfungulia mashtaka na tutahakikisha tunamfikisha mahakamani ila kabati hatukuliona,” alisema. “Hakuna ubishi kama binti alishambuliwa, tulimhoji akatoa maelezo yake, tuna ushahidi wa kutosha tutamfikisha mahakamani,” alisema. Binti huyo amelazwa wodi 14 katika hospitali ya Rufaa ya Mkoa wa Dodoma huku mtoto wake akiendelea kupatiwa matibabu.Kwa mujibu wa binti huyo yeye anatokea kijiji cha Kigwe wilaya ya Bahi mkoani Dodoma na hajawahi kwenda shule, lakini hali ngumu ya maisha iliyokuwepo nyumbani kwao ilimshawishi kwenda kufanya kazi za ndani ili apate chochote kwa ajili ya kusaidia familia yake. Alisema wakati akifanya kazi kwenye nyumba hiyo alitokea kijana ambaye alikuwa akimrubuni na baadaye akajikuta akiwa ni mjamzito.Alisema mara baada ya kugundua kuwa ni mjamzito mwajiri wake alimwambia akae tu nyumbani hapo mpaka atakapojifungua na siku ilipofika alipelekwa hospitali ambapo alijifungua mtoto wa kike. Alisema mambo yalianza kubadilika baada ya kujifungua kwani alikuwa akitakiwa kufanya kazi zote za ndani baada ya kumaliza ndiyo aweze kumnyonyesha mtoto.Alisema tangu mtoto huyo azaliwe hana uhuru wa kumnyonyesha kutokana na masharti aliyokuwa amepewa kwani aliambiwa ni marufuku kumnyonyesha mtoto akiwa hajamaliza kazi. Aidha alisema mwanzoni kabla ya kuanza kazi walikubaliana mshahara uwe Sh 30,000 kwa mwezi. “Tangu nianze kazi mwaka moja na nusu uliopita sijawahi kulipwa hata Shilingi moja,” alisema. Alisema mwajiri wake huyo alikuwa ameshaachana na mumewe na alikuwa akifika nyumbani hapo kwa ajili ya kuangalia watoto.	1
258	 SERIKALI imesema itawaondoa kazini mameneja wa Shirika la Umeme Tanzania (TANESCO) watakaoshindwa kuwasimamia makandarasi wanaotekeleza mradi wa kuingiza umeme vijijini awamu ya tatu kupitia Wakala wa Umeme Vijijini (REA) mkoani Tanga, kwa kuwa serikali imetoa fedha za kutosha kugharamia mradi huo.Akizungumza baada ya kupata taarifa ya utendaji kazi ya mradi wa REA wilayani Handeni, Waziri wa Nishati, Dk Medard Kalemani alisema serikali imewalipa makandarasi wote fedha za kutekeleza mradi huo, hivyo haitaki kusikia visingizio vya aina yoyote ile.Dk Kalemani alisema makandarasi wasiseme hawana vifaa, kwani nguzo na transfoma vipo vya kutosha na wametakiwa wawashe umeme vijiji vitatu wilayani humo kwa wiki moja, lakini tangu waanze kazi Julai, kasi yao imekuwa ni ndogo.“Meneja yeyote wa Tanesco atakayeshindwa kusimamia mkandarasi atakuwa hafai, tutamtoa yeye, serikali tayari imewalipa fedha hatutaki visingizio tunataka wananchi wetu wapate umeme,”alisema.Aliwataka makandarasi hao hadi wiki hii wawe wamewasha umeme takribani vijiji 10 na vijiji 78 ambavyo havina umeme katika wilaya hiyo vitapatiwa umeme hadi kufikia mwakani.Awali, Meneja wa Tanesco wilayani hapa, Emmanuel Lyaruu alisema tangu mkandarasi anayetekeleza mradi huo, hadi sasa ametekeleza kwa kiwango cha asilimia 51 tangu aanze kazi Julai mwaka huu. Mkuu wa Wilaya ya Handeni, Godwin Gondwe aliishukuru serikali kwa kutekeleza mradi huo wa kuingiza umeme vijijini kwani inawawezesha wananchi kupiga hatua kimaendekeo ikiwemo kuanzisha viwanda vidogo.Mkurugenzi Mtendaji wa Handeni Vijijini, William Makufe alimuomba waziri awatatulie changamoto iliyopo ya wilaya hiyo kuhudumiwa na mameneja watatu wa wilaya za Pangani, Korogwe na Handeni yenyewe. “Linapotokea katizo la umeme kila meneja unayempigia simu anasema hahusiki na tatizo hilo, tunaomba Waziri wilaya yetu iwe na meneja mmoja, atakayetutatulia changamoto zetu,”alisema.	1
259	NA KULWA MZEE  -DAR ES SALAAM MFANYAKAZI mmoja wa Mamlaka ya Mapato Tanzania (TRA) na askari polisi wawili, wamefikishwa mahakamani kwa tuhuma za kushawishi kupewa rushwa ya Sh milioni mbili na mfanyabiashara Ramadhani Tunzwe. Washtakiwa hao ni askari H 4086 PC Simon Sungu, H 4810 PC Ramadhan Uwezi wa Kituo cha Polisi Osterbay na Charity Ngalawa ambaye ni mfanyakazi wa TRA. Wakili wa Serikali kutoka Taasisi ya Kuzuia na Kupambana na Rushwa (Takukuru), Sophia Gula, aliwasomea washtakiwa shtaka linalowakabili mbele ya Hakimu Mkazi Mkuu, Huruma Shaidi. Alidai washtakiwa wanashtakiwa kwa kushawishi rushwa, ambapo wanadaiwa Oktoba 29, 2016 maeneo ya Kimara Mwisho, wakiwa wafanyakazi wa TRA na polisi, walidai rushwa ya Sh milioni mbili kutoka kwa Tunzwe. Washtakiwa wanadaiwa walidai rushwa hiyo kama kishawishi cha kuruhusu mzigo wake ambao unadaiwa ulikadiriwa kodi ndogo jambo ambalo lilikuwa chini ya wakubwa wao. Washtakiwa walikana kutenda makosa hayo, na Jamhuri walidai upelelezi haujakamilika na hapakuwa na pingamizi kwa washtakiwa kupata dhamana. Mahakama ilikubali kuwapa dhamana kwa masharti ya kuwa na mdhamini mmoja atakayesaini dhamana ya maandishi ya Sh milioni tano. Washtakiwa walitimiza masharti ya dhamana, wako nje. Juni 7, Rais Dk. John Magufuli alitoa maagizo kwa washtakiwa kuchukuliwa hatua baada ya kuibuka hoja Waziri Mkuu, Kassim Majaliwa, kusema maofisa wa TRA waliomba rushwa kwa Tunzwe mwaka 2016 na alipokataa walishikilia mizigo yake kwa miaka mitatu hadi Aprili, mwaka huu alipoingilia kati. 	1
260	 KAMPUNI ya Ndege Tanzania (ATCL) imesema safari za ndege zake kwenda Harare nchini Zimbabwe na Lusaka nchini Zambia zimepata mwitikio mzuri kutoka kwa wateja tangu zianze wiki mbili zilizopita.Safari hizo za Harare na Lusaka zilianza Februari 22, mwaka huu na zinazihusisha ndege mbili mpya aina ya Airbus A220-300. Ndege hizo zimepewa jina la Ngorongoro na Dodoma.Akifafanua kuhusu safari hizo, Mkuu wa Kitengo cha Mawasiliano wa ATCL, Josephat Kagirwa alisema safari hizo zinafanyika mara tatu kwa wiki katika siku za Jumanne, Ijumaa na Jumapili.Kagirwa alisema japo mpaka sasa ni muda mfupi tangu safari hizo za Harare na Lusaka zianze, lakini mwitikio wa wateja uko vizuri na wanatarajia utakuwa mkubwa zaidi kwa siku za hivi karibuni.“Ndege zetu mbili za Airbus A220- 300 ndiyo zinazofanya safari hizo nchini Zimbabwe na Lusaka kwa kupokezana zamu, na zinachukua masaa mawili kusafiri kutoka Dar es Salaam hadi Harare na huchukua dakika 40 kusafiri kutoka Harare kwenda Lusaka na muda wa kupumzika katika kila kiwanja ni dakika 30,” alisema Kagirwa.Ndege hizo mpya za Airbus A220- 300 zina uwezo wa kubeba abiria 132 kila moja.Kuanza kwa safari hizo nchini Zimbabwe na Zambia ni sehemu mwendelezo wa jitihada za ATCL kujitanua kibiashara ndani na nje ya nchi. Agosti mwaka jana, ATCL ilianza safari za kwenda Entebbe nchini Uganda na Bujumbura nchini Burundi.Ndege zinazofanya safari hizo ni Bombardier Dash 8 Q400 zenye uwezo wa kubeba jumla ya abiria 76 kila moja. Kama ilivyo kwa Airbus A220-300, Kagirwa alisema wakati huo kuwa safari za Entebbe na Bujumbura nazo zinafanyika mara tatu kwa wiki.Amesema safari za kutoka Dar es Salaam kupitia Kilimanjaro kwenda Entebbe zinafanyika siku za Jumanne, Ijumaa na Jumapili, wakati safari za kutoka Dar es Salaam kupitia Kigoma kwenda Bujumbura ni siku za Jumatatu, Jumatano na Jumapili.Alisema ATCL imeweka bei nafuu kwa wateja wao wanaosafiri na ndge hizo kwenda Entebbe, Bujumbura, Harare na Lusaka.	5
261	 WAZIRI Mkuu Kassim Majaliwa amesema mradi wa ujenzi wa hoteli ya Golden Tulip Airport Zanzibar ni muhimu katika kuimarisha sekta ya utalii na huduma za malazi kwa wageni, wanaotumia Uwanja wa Ndege wa Kimataifa wa Abeid Amani Karume.Alisema mradi huo unakwenda sambamba na juhudi za Serikali ya Mapinduzi ya Zanzibar (SMZ) za kuimarisha uwanja wake wa ndege ili kuongeza uwezo wake katika kutoa huduma bora kwa abiria na wafanyakazi wa mashirika ya ndege ya ndani na nje ya nchi.Waziri Mkuu alisema hayo wakati akiweka jiwe la msingi la ujenzi wa hoteli hiyo. Miongoni mwa watakaonufaika na mradi huo ni wasafiri wanaopita Zanzibar kwa ajili ya kuunganisha ndege na baadaye kuendelea na safari.Aliweka jiwe la msingi la ujenzi wa Hoteli ya Golden Tulip Airport Zanzibar inayojengwa katika eneo la uwanja wa ndege wa Kimataifa wa Abeid Amani Karume, ikiwa ni sehemu ya Maadhimisho ya miaka 56 ya Mapinduzi Matukufu ya Zanzibar ya mwaka 1964. Ujenzi wa hoteli hiyo unatarajiwa kugharimu Dola za Marekani milioni 8.5. sawa na Sh bilioni 19.55.“Kwa hakika uwekezaji huu ni mkubwa na naamini wawekezaji hawa wengeliamua kuwekeza katika nchi nyingine yoyote, nje ya Jamhuri ya Muungano wa Tanzania, wangelipokelewa kwa mikono miwili” alisema.“Hata hivyo, mazingira mazuri ya uwekezaji hapa Zanzibar na uzalendo alionao Mohamed Raza, Mwenyekiti wa ‘Royal Suites Group of Companies’ vilipelekea ushawishi mkubwa wa hoteli ya aina hii kujengwa hapa Zanzibar,” alisema.Waziri Mkuu aliongeza kuwa “nyote mtakubaliana nami kuwa viwanja vingi vya ndege vilivyopo kwenye ukanda huu wa Afrika Mashariki, havina hoteli kubwa na za kisasa zilizopo karibu na viwanja hivyo. Uamuzi wa kujenga mradi huu ni sahihi, kwani Zanzibar na Tanzania kwa ujumla ni mahali salama na wezeshi kwa biashara na uwekezaji.”Alisema kwa upande mwingine, serikali zinaendelea kuimarisha amani na utulivu, miundombinu wezeshi ya kiuchumi, huduma za fedha na mifumo ya kodi ili kuvutia uwekezaji.“Mambo haya ni muhimu sana katika kuvutia wawekezaji katika sekta mbalimbali kwa pande zote mbili za Jamhuri ya Muungano wa Tanzania” alisema.Waziri Mkuu alitoa pongezi za dhati kwa Rais wa Jamhuri ya Muungano wa Tanzania, Dk John Magufuli na Rais wa Zanzibar na Mwenyekiti wa Baraza la Mapinduzi, Dk Ali Mohamed Shein kwa juhudi wanazoendelea kuzifanya za kushajiisha uwekezaji.	1
262	" 	*Amsindikiza Mbowe Mbowe kortini, yeye na kundi lake kupokewa rasmi leo      	Mwandishi Wetu   	MSANII maarufu wa filamu nchini, Wema Sepetu, amejiunga na Chama cha Demokrasia na Maendeleo  (Chadema), huku kuanzia leo kundi kubwa la wafuasi wake likitarajiwa kujiunga na chama hicho kikuu cha upinzani.   	Wema amechukua uamuzi huo ikiwa ni siku 21 tangu alipotangazwa na Mkuu wa Mkoa wa Dar es Salaam, Paul Makonda, kuwa ni miongoni mwa watu wanaojishughulisha na dawa za kulevya.   	Taarifa za msanii huyo ambaye pia ni kada wa Chama Cha Mapinduzi (CCM) kujiunga na Chadema zilianza kusambaa jana baada ya kuonekana akiwa Mahakama Kuu Kanda ya Dar es Salaam, alipomsindikiza Mwenyekiti wa Chadema, Freeman Mbowe.   	Mbowe ambaye pia ni Mbunge wa Hai, alifika mahakamani hapo kusikiliza kesi ya kikatiba aliyomfungulia Mkuu wa Mkoa wa Dar es Saalam, Paul Makonda, akitaka chombo hicho kitamke kuwa Mkuu wa Mkoa hana mamlaka ya kudhalilisha na kukamata.   	Muda mfupi baadae Ofisa Habari wa Chadema, Tumaini Makene, alianza kusambaza taarifa kwa vyombo vya habari na katika mitandao ya kijamii juu ya kuwepo kwa shughuli ya kupokea wanachama wapya.   	“Chama kupitia Mwenyekiti Taifa, Freeman Mbowe, baada ya kesi ya kikatiba namba moja ya mwaka 2017 inayotarajiwa kuwasilishwa mahakama kuu leo, kitazungumza kwa umma kupitia waandishi wa habari kuwakaribisha wanachama wapya waliojiunga leo (jana) akiwemo Wema Sepetu,” ilisema taarifa hiyo ya Makene.   	Ilipofika majira ya saa 18 jioni jana, Makene aliliambia gazeti hili kwamba, wameshindwa kufanya shughuli hiyo kutokana na Mahakama Kuu kuchelewa kumaliza kusikiliza shauri hilo.   	“Muda huu ndiyo tunatoka mahakamani, hatuwezi kuzungumza chochote kwa sasa ila muda wowote kuanzia kesho tutapokea wanachama wapya wakiwamo waliomsindikiza mwenyekiti mahakamani leo  na kundi jingine kubwa tu,” alisema Makene.   	Mwanasheria Mkuu wa chama hicho Tundu Lissu, alipoulizwa na waandishi wa habari juu ya upokeaji wa wageni wapya, alijibu kwa kifupi. “Hayo baadaye” alisema.   	Kitendo cha Wema ambaye alikuwa ameandamana na mama yake mzazi kuonekana akiwa pamoja na Mbowe, kilishtua wafuasi wengi wa chama hicho waliofurika mahakamani hapo kusikiliza kesi hiyo.   	Mara kadhaa Wema alionekana akionyesha juu vidole viwili, alama ambayo ni maarufu kutumiwa na wafuasi wa Chadema.   	Katika kampeni za Uchaguzi Mkuu wa 2015, Wema alikuwa ni miongoni mwa makada wa chama hicho waliojitokeza kuwania ubunge wa viti maalumu kupitia Mkoa wa Singida.   	Katika kinyanganyiri hicho, msaani huyo alishindwa kwenye hatua za mchujo ndani ya mkoa wake baada ya kushika nafasi ya nne, akipata kura 90 huku makada wenzake  na kura zao kwenye mabano ni Aysharose Mattembe (311), Martha Mlata(235) na  Diana Chilolo (182).   	Baada ya kushindwa kwenye mchujo huo, kulizuka uvumi kuwa msanii huyo angejiunga na Chama cha Demokrasia na Maendeleo (Chadema), jambo ambalo halikutokea.   	Katika kampeni za uchaguzi mkuu, Wema alikuwa ni kati ya wasanii wakubwa nchini waliokuwa wakiandamana na msafara wa viongozi wakuu kupiga kampeni kwenye maeneo mbalimbali, lengo likiwa ni kupata kura kutoka kwa vijana.   	Mbali na wasanii wengine ambao waliishia kuburudisha majukwaani kabla ya viongozi wakuu kuanza kuhutubia, Wema alikuwa akifanya kampeni kwnye mtandao ya kijamii na kwenye maeneo mengine mbalimbali.   	Moja ya kampeni maarufu ni ile aliyoipa jina la ‘Mama Ongea na Mwanao’ iliyolenga kushawishi vijana kuipigia CCM kura, kutokana na wengi kuonekana kushabikia zaidi upinzani kuliko chama hicho tawala.   	Baada ya kwisha kwa kampeni, Wema aliendelea kuwa mwanachama wa CCM mpaka hali ilipobadilika baada ya jina lake lilipotajwa na Mkuu wa Mkoa wa Dar es Salaam, Paul Makonda, kuwa ni mmoja ya watu wanaojihusisha na dawa za kulevya.   	Tukio la kutajwa jina lake lilitokea Februari 2 mwaka huu, ambapo baada ya kutii agizo la kwenda Kituo Kikuu cha Polisi cha Dar es Salaam kesho yake, alishikiliwa  mpaka Februari 9, alipofikishwa kortini na kupata dhamana."	1
263	 NA KYALAA SEHEYE, IMEKUWA kama ‘fasheni’ kwa mastaa ambao wanatumia dawa  mbalimbali za kulevya kusikia anapata tiba, anaendelea vizuri na kuja na kazi mpya, lakini baada ya muda unasikia amerudia tena kwenye utumiaji wa dawa na inaaminika kuwa nguvu kazi ya taifa inapotea. Kwanini nasema imekuwa ‘fasheni’, tumeona au kusikia baadhi ya mastaa wameibuka kuwa wanatumia dawa au kupelekwa sehemu maalumu ili kupata masomo, lakini baada ya miezi kadhaa ghafla unasikia karudia tena, mchawi nani? Lazima tufike mahali kama wazazi au wanajamii tunahitaji ndugu zetu wapone kabisa tusimame kidete, tusimame vipi? Kwanini watu wasiokuwa na majina makubwa wapone na wenye majina (mastaa)  wasipone, hili swali inabidi tujiulize sana. Dismas Munishi ni Meneja wa Sober House iliyopo Kigamboni, ikijulikana kwa jina la The Ties That Us Recovery Centre, iliyopo Vijibweni, ameeleza sababu ambazo zinawafanya watu wenye majina makubwa kushindwa kupona na tiba wanazopata. Sababu za kurudia dawa Sababu ambazo zinasababisha mastaa hao kurudia kutumia dawa za kulevya pindi wanaporudi uraiani ni ustaa ambao wanauleta wakiwa huko katika nyumba ya elimu, Sober House. Ubishi wa kupata elimu Munishi amesema mastaa wengi wanashindwa kupata tiba hiyo kwa usahihi kwa sababu ya ubishi, mara nyingi masomo yanapoendelea wao wanakaa vyumbani na kutaka mwalimu akimaliza kufundisha  aende akawafundishe wao peke yao, kwani hawawezi kuchanganyika na waathirika wengine kwa kuwa wao wana hadhi katika jamii. “Ubishi wa mastaa, kwa kweli wamekuwa wabishi sana, wanatia aibu, hawasikilizi walimu, wengi wamekuwa wakikaa huku bila kupata elimu, hata kama unatumia dawa inabidi upate elimu ya kutosha ili kupambana na kutumia dawa, kwao limekuwa gumu. Kuishi kistaa Pia Munishi amesema wanapokuwa katika nyumba hizo wamekuwa wakitaka kukaa kistaa watumikishe wenzao na wao wakiwa hawataki kufanya shughuli yoyote wala kujichanganya na wenzao katika mambo mbalimbali ya jamii, hili limekuwa tatizo kubwa sana. Usumbufu  Siyo siri katika watu ambao wanasumbua pindi wanapokuwa wakipata tiba basi ni hao mastaa, wanataka wanywe dawa kwa wakati wanaotaka wao bila kujali dawa hizo zina wakati wake, mazoezi pia ni tiba, wanataka waamke muda wanaotaka wao na wakiambiwa sana wanajibu kuwa ikumbukwe wao ni mastaa na wanaheshimika katika jamii, hivyo wana ratiba zao za kulala na kuamka. Kukatisha matibabu Mastaa wengi wamekuwa hawamalizi matibabu, kwa kuwa matibabu ya muda mfupi ni miezi minne na mara nyingi hawakai Sober kwa miezi hiyo, wanatoka kabla ya muda. Wanapoona pale anapoanza kunywa dawa akipata maumivu yale ya masaa 72, hapo tena basi anajua amepona kabisa, wakati si kweli. Ndani ya miezi hiyo minne anajifunza vitu vingi, ikiwemo kupewa masomo ya ushauri na jinsi ya kujikinga, sasa wao ikifika mwezi mmoja au miwili basi wanashindwa kabisa  kuvumilia na kujifanya wana mambo mengine nje. Kushindwa kuukubali ukweli Wengi wao huwa hawakubali ukweli, hawakubali kuwa wameshadhalilika sasa wanahitaji kurudisha heshima ndani ya jamii, wao wanadhani kuvuta madawa ndiyo kurudisha heshima na muziki wake kukubalika, kitu ambacho si kweli, na hilo ndilo limekuwa likitupa changamoto katika utoaji elimu, ndipo ambapo tunaamini mtu akifanikiwa kumaliza matibabu kwa miezi minne anaweza kuwa sawa.” Anamzungumzia Ray C “Ray C ni mmoja wa mastaa ambao tulikuwa nao hapa, yeye alikuwa katika Sober ya  Pederef (Nuru Sober House)  iliyopo Vijibweni, Kigamboni. “Ni mmoja wa mastaa wabishi sana, kwa hali hiyo anaweza kuzidi kuwa katika wakati mgumu kutokana na tabia hiyo. Aliondoka hapa bila kumaliza dawa, walimshindwa Bagamoyo kwa sababu kama alizokuwa anafanya hapa, ustaa mwingi na bado hajaukubali ukweli. “Alikuwa mvivu kuhudhuria darasani akitaka afundishwe peke yake na mambo mengine kama hayo, ambayo yanafanya staa akitoka huko kushindwa kuidhibiti hali ya utumiaji dawa za kulevya kwa kuwa anakuwa hajapata tiba yote,” alisema. Ushauri Ndugu na jamii ambayo inawapeleka mastaa katika nyumba hizo na kulipa pesa zao ili watu hao waachane na dawa hizo na kurudi katika maisha yao kama zamani, wanatakiwa wawafuatilie kwa kina na kuhakikisha hata wakiwa katika nyumba hizo basi wanafuata masharti kama wanavyofanya watu wengine ili kuepuka tabia ambayo imezoeleka ya kurudia  katika uvutaji wa dawa hizo.	4
264	Na Ramadhan Libenanga-Kilombero VIJIJI sita vilivyopo katika wilaya za Kilombero na Ulanga mkoani Morogoro vimepanga na kupitisha mpango wa matumizi bora ya ardhi ikiwa ni utekelezaji wa mpango wa kuwezesha umilikishaji ardhi katika vijiji vyote vya wilaya hizo. Maamuzi hayo yamefanyika katika mikutano mikuu ya hadhara ya vijiji hivyo ambapo licha ya kupitisha mpango huo pia wamepitisha sheria ndogo ambazo zitawabana wale wote watakaokiuka sheria walizojiwekea ili kupunguza migogoro ya ardhi. Akizungumza katika mikutano hiyo, Ofisa Ardhi wa Wilaya ya Kilombero,  Siyabumi Mwaipopo alisema  katika kufanikisha kupitisha mpango huo walishirikiana na Wizara ya Ardhi, Nyumba na Maendeleo ya Makazi na wataalamu kutoka mpango wa kuwezesha umilikishaji ardhi (LTSP), sasa hatua hiyo itasaidia kulinda haki za wananchi katika umiliki wa ardhi. Alisema LTSP walianza kuhamasisha wananchi hasa makundi maalumu hasa ya wanawake, vijana, wafugaji, watu wenye umelavu jambo ambalo litasaidia utekelezaji wa mpango huo wa matumizi bora ya ardhi.	1
265	  ARODIA PETER Na ELIZABETH HOMBO-DAR ES SALAAM RAIS Dk. John Magufuli na Mwenyekiti wa Kampuni ya Barrick Gold Corporation ambaye ni mmiliki mkubwa wa Kampuni ya Acacia Mining Limited, Profesa John Thornton wamekubaliana kuunda timu mbili za majadiliano. Timu hizo zitahusisha Serikali ya Tanzania na wawakilishi wa Kampuni ya Barrick kutoka Canada na Marekani na watafanya majadiliano ambayo yatahusu namna ya kufikia mwafaka katika suala la kusafirisha mchanga wa dhahabu (makinikia) nje ya nchi kwa faida ya pande zote mbili. Mwenyekiti huyo wa Barrick amekuja nchini siku chache baada ya ripoti ya kamati ya pili iliyoundwa na Rais Dk. Magufuli kusema Kampuni ya Acacia ni hewa kwa sababu haina usajili wowote nchini Tanzania. Kwa mujibu wa taarifa iliyosainiwa na Mkurugenzi wa Mawasiliano Ikulu, Gerson Msigwa pamoja na sauti ya video ya Rais Dk Magufuli iliyosambazwa jana, timu hizo zitakutana ndani ya wiki moja hadi mbili kuanzia sasa. Rais @MagufuliJP leo amekutana na kufanya mazungumzo na Mwenyekiti Mtendaji wa Kampuni ya Barrick ya Canada Profesa John Thorton Ikulu, Dar. pic.twitter.com/RJNRPozMqP — Mtanzania Digital (@MtanzaniaNews) June 14, 2017  Akiweka wazi mazungumzo yake na bosi huyo wa Barrick, Rais Dk. Magufuli alisema baada ya ripoti ya pili kusomwa, Balozi wa Canada hapa nchini, Ian Myles aliomba kuonana naye pamoja na mwenyekiti huyo wa Barrick. Alisema katika mazungumzo hayo Profesa Thornton alimweleza Rais Magufuli kuwa amesikia ripoti hiyo na kwamba wao ndio wenye hisa kubwa kuliko Kampuni ya Acacia kwani wana hisa asilimia 64. “Profesa Thornton amenieleza kwamba wao ndio wana hisa kubwa asilimia 64 na wale wengine waliobaki ndio wana hisa hizo zilizobaki, kwa hiyo ikitokea matatizo yoyote katika migodi hii wao ndio wanaathirika zaidi. “Tukamwambia kama wewe ndio mwenye hisa ya asilimia 64 unasemaje, uamuzi wetu ndiyo huo kwamba sisi lazima tupate haki yetu kwa sababu tumenyonywa mno tumechezewa mno. “Akasema yuko tayari kuingia kwenye mazungumzo na ataleta timu yake kutoka Canada na Marekani kwa sababu yeye anaishi Canada na Marekani. Hivyo na sisi tutakuwa na timu yetu, bahati nzuri tulikuwa na Profesa Palamagamba Kabudi (Waziri wa Katiba na Sheria).   Rais John Magufuli leo amekutana na kufanya mazungumzo na Mwenyekiti Mtendaji wa Kampuni ya Barrick ya Canada Profesa John Thorton Ikulu, Dar. A post shared by  Mtanzania Digital (@mtanzanianews) on Jun 14, 2017 at 7:07am PDT  “Timu hiyo itapitia mapendekezo yote na amekubali chochote ambacho kitakuwa kimekubalika watalipa. “Akasema ni bahati mbaya wanatubu kwa haya yaliyotokea, nikamwuliza jina lako ni nani akasema ni John na mimi nikamwambia langu ni John kwa hiyo hapo tutaishi kwenye makubaliano. “Kwa hiyo amesema kwa wiki moja au mbili tutakapowahitaji waje waingie kwenye mazungumzo na ametoa mfano kuwa amehusika hivyo hivyo katika nchi ya Dominica ambako nako walikuwa wanachimba dhahabu, viongozi wa kule wakasema wanaibiwa ikabidi waingie kwenye mazungumzo watengeneze mkataba mwingine. “Pia akaniambia kwamba walifanya hivyo Saudi Arabia nako walikuwa wanadhulumiwa Serikali ya kule ikawa wazi na baada ya makubaliano sasa wana hisa asilimia 50  kwa 50.”alisema Dk. Magufuli na kuongeza. “Hivyo akasema yaliyofanyika Dominica na Saudi Arabia hayana ugumu kufanyika Tanzania. Ameshangaa kwamba inawezekana wale wengine walikuwa wanadanganywa na wale wenye hisa ndogo na akasema sisi tuzungumze na Barrick si mtu mwingine na mimi nikawaambia hatuwezi kuzungumza na Acacia kwa sababu hawana leseni,”alisema Rais Magufuli. Katika hatua nyingine, taarifa ya Msigwa alisema  pamoja na Profesa Thornton kukubali kulipa fedha zinazodaiwa, pia amekubali kushirikiana na Tanzania kujenga mtambo wa kuchenjua dhahabu (smelter) hapa nchini. #HABARI Mwenyekiti wa Kampuni ya Barrick Gold amesema kampuni yake ipo tayari kulipa fedha zote ambazo Tanzania imezipoteza. pic.twitter.com/Q5HNbH0nlk — Mtanzania Digital (@MtanzaniaNews) June 14, 2017  Wakati akiwasilisha ripoti ya pili ya uchunguzi wa mchanga wa dhahabu Jumatatu wiki hii, Mwenyekiti wa kamati hiyo, Profesa Nehemiah Osoro alisema licha ya Acacia kutosajiliwa, kampuni hiyo pia haina hati ya utambuzi (certificate of compliance) kwa mujibu wa Sheria ya Makampuni, Sura ya 212. “Kamati pia imebaini kuwa Kampuni ya Acacia Mining Plc, ambayo inajinasibisha kuwa mmiliki wa makampuni ya Bulyanhulu Gold Mines Ltd, North Mara Gold Mine Ltd na Pangea Minerals Ltd, haikuwahi kuwasilisha nyaraka wala taarifa yoyote kuonesha kuwa kampuni hiyo ni mmiliki wa makampuni hayo wala kuwa na hisa katika makampuni hayo. “Kwa kuwa Acacia Mining Plc haina usajili wala utambuzi wa kisheria nchini Tanzania, haina sifa ya kupata leseni, kuchimba wala kufanya biashara ya madini nchini Tanzania,”alisema Profesa Osoro. Aidha kamati hiyo ilisema kuna udanganyifu katika uuzaji na usafirishaji wa makinikia nje ya nchi ambako husafirishwa kwa madai ya kwenda kuchenjuliwa, lakini ukweli ni kwamba husafirishwa yakiwa tayari yameshauzwa. Kamati pia ilibainisha kuwa kampuni za Bulyanhulu na Pangea ndizo wazalishaji na wauzaji wa makinikia nje ya nchi. Taarifa ya kamati ilisema makinikia hayo hupelekwa nchi za China, Japan na Ujerumani, yakiwa kwenye makontena yenye urefu wa futi 20 na wastani wa tani 20 kila moja. Acacia na taarifa Taarifa iliyopatikana katika tovuti ya Kampuni ya Acacia jana mchana ilisema imeona taarifa iliyotolewa na Ofisi ya Rais Ikulu baada ya kikao kati ya Rais Dk. John Magufuli na Profesa John Thornton Mwenyekiti Mtendaji wa Barrick Gold Corporation (“Barrick”), ambaye ni mwanahisa mkubwa wa Acacia. Taarifa hiyo ilisema, Barrick na Serikali ya Tanzania wamekubaliana kuingia kwenye mazungumzo ili kufikia mwafaka kwenye suala la katazo la kusafirisha makanikia nje nchi pamoja na namna ambavyo Acacia inaweza kufanya kazi Tanzania kwa siku za usoni. “Tutatoa taarifa zaidi kupitia mkutano wetu tutakaoufanya kwa njia ya mtandao Alhamisi Juni 15  (leo) saa 3 asubuhi kwa saa za Uingereza,” inasomeka taarifa hiyo kwenye tovuti yake jana. Takukuru na watuhumiwa Pamoja na hilo, Taasisi ya Kuzuia na Kupambana na Rushwa (Takukuru) imeanza kuwahoji watu wote waliotajwa katika ripoti ya pili ya kuchunguza mchanga wa madini ya dhahabu (makinikia). Takukuru imeanza uchunguzi huo kutokana na agizo la Rais Dk. Magufuli wakati akipokea ripoti hiyo ya Profesa Osoro Juni 13 mwaka huu. Pamoja na mambo mengine, Rais Magufuli alivitaka vyombo vya dola kuanza uchunguzi mara moja kwa kuwahoji watu wote waliotajwa kuhusika kwa namna moja au nyingine katika kuandaa mikataba ya madini nchini. Waliotajwa katika ripoti hiyo ni pamoja na waliowahi kuwa wanasheria wakuu wa Serikali, Andrew Chenge, Johnson Mwanyika, na manaibu wanasheria wakuu, Felix Mrema na Sazi Salula pamoja na wakuu wa idara ya mikataba; Maria Kejo na Julius Malaba. Wengine ni waliokuwa mawaziri akiwamo Dk. Abdallah Kigoda (marehemu), Daniel Yona, Nazir Karamagi, William Ngeleja na Profesa Sospeter Muhongo. Wengine waliotajwa ni waliokuwa makamishna wa madini; Kamishna Paulo Masanja, Dk. Dalaly Kafumu na Kaimu Kamishna, Ally Samaje. Akizungumza na MTANZANIA jana, Msemaji wa Takukuru, Mussa Misalaba alisema tayari wameanza kuwahoji watuhumiwa hao. “Sisi hatuchelewi, tumekwishaanza kuwahoji, tangu Rais Magufuli alipotutaka kufanya hivyo. “Nani ameanza kuhojiwa siwezi kusema kwa sasa, taasisi hii inaongozwa kwa maadili na sheria ambavyo vinatubana kutaja majina ya watu tunaowahoji kwani tunaweza kutibua mambo na kuvuruga uchunguzi wetu. Kuhusu uwezo wa taasisi hiyo kufanyia uchunguzi kwa watu ambao wengine ni wazito na maarufu, alisema taasisi hiyo inao wataalamu walio na weledi wa kutosha hivyo hakuna kitakachowashinda.	1
266	 Yanga juzi iliibuka na ushindi huo kwenye uwanja wa Taifa Dar es Salaam na kukwea kileleni mwa msimamo wa Ligi Kuu kwa uwiano mzuri wa mabao ikiwa na pointi 62 sawa na Simba iliyo nafasi ya pili.Mabingwa hao watetezi wana nafasi kubwa ya kutwaa taji kwa mara nyingine, kwani wamebakiwa na mechi tatu kulinganisha na washindani wao Simba wenye mechi mbili. Yanga inahitaji pointi sita tu kutangaza ubingwa.Akizungumza na gazeti hili jana, Lwandamina alisema ushindi wa juzi umewapa matumaini na ari ya kujiamini kuelekea kwenye mechi tatu zilizosalia na kuamini kama wachezaji wake wataendelea kucheza kwa kujituma anaamini hawatakuwa na mpinzani.“Najua kama ligi ni ngumu lakini tumejipanga kucheza kwa nguvu zaidi katika mechi hizo mbili zinazofuata ili kutangaza ubingwa na hatuna sababu ya kushindwa kufanya hivyo kwasababu ukitoa ligi hakuna michuano mingine tunayoshiriki kwasasa,”alisema Lwandamina.Kocha huyo alisema mipango yao ni kushinda mechi zote tatu zilizo salia lakini nguvu yao kubwa kwa sasa ni mechi mbili dhidi ya Mbeya City na Toto Africans. Mechi ya mwisho itacheza na Mbao FC iliyoiondosha kwenye michuano ya kombe la FA.Alisema wanataka kwenda Mwanza kucheza na Mbao FC, tayari wakiwa mabingwa ingawa wataingia katika mchezo huo kwa lengo la kushinda kwa sababu timu hiyo ilichangia kuvuruga mipango yao kwa kuwatoa kwenye mchezo wa nusu fainali ya Kombe la FA.Aidha kocha huyo amewapongeza wachezaji wake kwa kuonyesha juhudi kubwa katika mechi dhidi ya Kagera. Alisema wachezaji wote walicheza kwa kujituma na kuipigania vilivyo timu yao licha ya hali mbaya ya uwanja iliyotokana na mvua kubwa	2
267	 Simba juzi ilishinda mabao 2-1 dhidi ya Stand United matokeo yaliyoifanya ifikishe pointi 65, lakini bado haina uhakika wa kutwaa ubingwa kutokana na Yanga kuendelea kushinda mechi zake.Kocha Mkuu wa Simba, Joseph Omog aliliambia gazeti hili jana kuwa wanamatumaini madogo ya kutwaa ubingwa, lakini hawakati tama wanaendelea kupambana hadi mchezo wa mwisho kwani chochote kinaweza kutokea kwa wapinzani wao Yanga.Omog, aliwapongeza wachezaji wake kwa kuonyesha juhudi kubwa na kufanikiwa kupata ushindi wa juzi kwani unawaweka kwenye matumaini ya kutimiza walichokusudia endapo wapinzani wao Yanga watateleza kwenye mechi zao.“Nikweli matumaini ni madogo kwasababu tumebakiwa na mechi moja tofauti na wapinzani wetu wana michezo mitatu (kabla ya mechi ya jana) lakini huwezi jua wanaweza kupoteza na Simba tukawa na nafasi ya ubingwa kitu cha msingi nawapongeza wachezaji wangu kwa kucheza vizuri na kupata ushindi leo (juzi),”alisema Omog.Kocha huyo raia wa Cameroon, alisema katika mazoezi yao bado ataendelea kuwasisitiza wachezaji wake kuhakikisha wanacheza kwa ari ya juu bila kukata tamaa kutokana na idadi ya michezo waliyokuwa nao wapinzani wao na anaamini hilo litatimia kwani kila mmoja wao amekuwa na ndoto za ubingwa msimu huu.Kwaupande wake kocha wa Stand United Athumani Bilali, alisema kilichosababisha timu yake kupoteza mchezo huo ni makosa madogo, yalisababishwa na wachezaji wake ndani ya uwanja na kuahidi kuyafanyia kazi kwenye mchezo wao wa mwisho msimu huu dhidi ya Ruvu Shooting.“Nawapongeza Simba kwa kucheza vizuri na kupata ushindi, lakini kilichosababisha tukapoteza mchezo wa leo ni makosa madogo madogo yaliyofanywa na wachezaji wangu,”alisema Bilali.Pamoja na kupoteza mchezo huo lakini Stand ipo salama na siyo miongoni mwa timu ambazo zipo katika hatihati ya kushuka daraja kuungana na JKT Ruvu ambayo tayari imeipa ligi hiyo mkono wa kwaheri.	2
268	NA ABDUCADO EMMANUEL, MTWARA LICHA ya kuwa na matokeo mazuri hadi sasa, Mabingwa wa Klabu Bingwa Afrika Mashariki na Kati (Kagame Cup), Azam FC, wameingiwa hofu katika mchezo wao wa leo dhidi ya Ndanda FC utakaofanyika katika Uwanja wa Nangwanda Sijaona, mjini hapa. Kocha wa Azam, Stewart Hall, ameliambia gazeti hili kuwa Ndanda si timu ya kubeza hasa kutokana na rekodi yake msimu huu ya kutopoteza mchezo wowote katika uwanja wao wa nyumbani hivyo watakuwa wamepania kuendeleza rekodi hiyo mbele ya Azam. Alisema mchezo utakuwa mgumu sana na anatarajia kupata upinzani wa hali ya juu kutoka kwa Ndanda ambao msimu uliopita walikuwa timu ya kwanza kutibua mipango ya Azam ya kutokufungwa katika mechi zake za Ligi Kuu walipokutana katika uwanja huo. Azam wanaingia kwenye mchezo huo wakiwa hawajapoteza mchezo wowote kati ya michezo sita waliyocheza hadi sasa wakishinda mitano na kutoka sare mmoja dhidi ya Yanga na kujikusanyia jumla ya pointi 16. “Ndanda ni timu nzuri, hatuwezi kuibeza hata kidogo kwani imecheza mechi zake na kupata matokeo mazuri katika uwanja wake, tutakuwa na tahadhari kubwa kuhakikisha tunacheza kwa nidhamu ili tupate ushindi ingawa najua wazi mchezo utakuwa mgumu,” alisema Hall. Kocha huyo raia wa Uingereza, alisema katika mechi hiyo atawakosa nyota wake wanne wakiwemo kipa namba moja, Aishi Manula ambaye ni majeruhi na kiungo Salum Abubakar ‘Sure Boy’ ambaye anatumikia adhabu ya kadi tatu za njano. Hall ambaye amekuwa na kawaida ya kuwalalamikia waamuzi, alisema anaamini watachezesha kwa umakini kwa kufuata sheria 17 za soka. Katika mechi nyingine za ligi hiyo ambazo zinatarajiwa kuchezwa leo, Mwadui inayonolewa na kocha mwenye maneno mengi, Jamhuri Kihwelu ‘Julio’, itakuwa na kibarua cha kutafuta pointi muhimu watakapowakaribisha Mgambo JKT, huku Mbeya City wakiwa wenyeji wa African Sports katika Uwanja wa Sokoine, jijini Mbeya. Mchezo kati ya Mwadui na Mgambo JKT unatarajiwa kuwa mkali kutokana na timu hizo kuwa na pointi 11 kila moja ambapo timu itakayoshinda itajiwekea mazingira ya kubaki nafasi za juu kwenye msimamo wa ligi. Kwa upande wa Mbeya City na African Sports kila timu itakuwa na kazi kubwa kutokana na kutopata matokeo mazuri katika michezo yao iliyopita. Katika mechi saba walizocheza Mbeya City wameshinda mchezo mmoja, sare mmoja na kupoteza michezo mitano na kufikisha pointi nne huku African Sports wakishinda mchezo mmoja na kupoza mitano na kujikusanyia pointi tatu.	2
269	 Waziri Mkuu Kassim Majaliwa amenusa harufu ya usadi katika mradi wa ujenzi wa uzio wa Makaburi ya Kola.Eneo hilo ndiko walipozikwa watu 104 waliofariki dunia hivi karibuni, kutokana na ajali ya kupinduka na kulipuka kwa lori la mafuta katika eneo la Msamvu. Kufuatia kubaini kutengwa kwa kiwango kikubwa cha fedha, Waziri Mkuu amemwagiza Mkuu wa Mkoa wa Morogoro, Dk Stephen Kebwe kusimamisha ujenzi huo hadi pake watakapopunguza gharama za ujenzi huo kutoka Sh milioni 30 za sasa hadi kufikia chini ya Sh milioni 10. Waziri Mkuu alitoa agizo hilo juzi kwenye mkutano wake na wananchi wa Tarafa ya Mvuha Halmashauri ya Wilaya ya Morogoro wakati akihitimisha ziara yake ya siku tano mkoani Morogoro. Ajali ya moto ilito- kana na kulipuka kwa lori la mafuta eneo la Msamvu, Agosti 10, mwaka huu na kusababisha vifo vya watu 104. Vifo hivyo vilitokea eneo la tukio, katika Hospitali ya Rufaa ya Mkoa wa Morogoro na Hospitali ya Taifa ya Muhimbili (MNH). “Nimeliona hilo wakati na nasomewa taarifa kuhusu ujenzi wa uzio kwa wen- zetu waliotutangulia mbele ya haki kwa ajali ya moto. Nimesitisha huo ujenzi kama hamtabadilisha BOQ (makadirio ya gharama za ujenzi). Kujenga ukuta tu shilingi mil- ioni 30... haikubaliki. “Kujenga ukuta wa makaburi wala hakuhitaji kufunika kama uwanja wa mpira, unaweza kujenga kwa kutumia senyenge kwa kuwa eneo hilo lengo kubwa ni kutaka waliozikwa watambu- like.“Tumesema hawa wenzetu lazima watambulike, ni eneo dogo la makaburi na si eneo kubwa, halifikii hata nusu ekari na gharama zake haziwezi kufikia kiasi cha shilingi milioni 30,” alisema. Alionya kuwa “Kama mtashindwa kujenga uzio huu chini ya shilingi milioni 10 bora muache...kama mmeshindwa acheni... nasikia BOQ imeandaliwa na wahandisi wa Halmashauri ya Manispaa, wao kama hawawezi acheni,” alionya Waziri Mkuu. Waziri Mkuu alitoa mfano wa ukuta uliojengwa kuzunguka makaburi walikozikwa watu waliokufa kwa ajali ya kuzama kwa Kivuko cha Mv Nyer- ere eneo la Ukerewe, kuwa gharama zake hazikufikia kama zilizowekwa ka- tika Makaburi hayo ya Kola. Alimtaka Mkuu wa Wilaya ya Morogoro, Regina Chonjo kusimamia jambo hilo. Katika taarifa yake kwa Waziri Mkuu, Dk Kebwe alisema baada ya ajali hiyo kutokea, uongozi wa Mkoa ulipokea michango mbalimbali iliyofikia Sh milioni 55.8 hadi sasa na tayari Sh milioni 9.5 zimetumika. Dk Kebwe alisema kufuatia agizo la Waziri Mkuu la kujenga uzio na Mnara katika eneo la makaburi walipolazwa marehemu hao, kazi ya kuandaa michoro ya ujenzi ya uzio na mnara imekamilika, ambapo gharama za ujenzi zimekadiriwa kuwa Sh 33,142,330. Mkuu huyo wa Mkoa katika taarifa yake, alisema makubaliano ni kuwa ujenzi huo utatumia mfumo wa Force Ac- count (kushirikisha nguvu ya wananchi) na sasa kazi ya uchimbaji msingi kwa ajili ya uzio imekamilika.	1
270	" 	Na KYALAA SEHEYE      	TASNIA ya filamu nchini imepambwa na wasanii wa kike wenye urembo unaovutia macho na hakika kwenye orodha ya waingizaji wenye kipaji, uwezo na mvuto huwezi kumuacha, Kajala Masanja.   	Huyu ndiyo bosi wa kampuni ya Kajala Entertment,  ambayo imetengeneza filamu nyingi ikiwemo ile ya Sikitu ambayo chini ya mpicha Farid Uwezo iliweza kufanikiwa  kuliteka soko hilo la filamu.   	Juma3tata wiki hii lipo na mrembo huyu, mpenzi wa chakula aina ya ndizi na samaki sato ambapo amefunguka mambo kadha wa kadha yanayohusu maisha yake ya ustaa na yale ya kawaida.   MKASA WA JELA WAMFUNZA   	“Nina mfano halisi kabisa katika maisha na nitahakikisha namfunza mwanangu Paula asije akakutana na mkasa ulionikuta mimi na kufanya niingie jela kwa kuwa nilimsapoti mtu hata kwa yale yasiyostahili kisa nilikuwa nampenda,” alisema Kajala.   HATAKI KUFANYA TENA KOSA   	Kajala amezidi kulifahamisha Juma3tata kuwa hapendi kulikumbuka tukio lile lililomfanya akae jela kwa muda wa mwaka mmoja na kumwacha mtoto wake kwenye wakati mgumu na hataki tena kufanya uzembe uliosababisha kosa lile.   	 “Naweza sema ni uzembe ambao nilijitakia mwenyewe,  kumwamini mtu wakati kabisa najua ananiingiza shimoni ni kitu ambacho hakitafutika maishani mwangu, sitafanya kosa tena” anasema Kajala.   AWAONYA WAREMBO WENGINE   	“Nataka wasichana wenzangu wajifunze kupitia mimi yaani hata kama unampenda mtu, usikubali akushawishi uvunje sheria za nje, jitahidi ujinasue kwani mwisho wake ni mbaya sana,” anasema.   HATASAHAU HURUMA YA WEMA SEPETU   	Mara baada ya kuhukumiwa kifungo cha miaka 7 au faini ya shilingi milioni zaidi ya kumi, Kajala na ndugu zake  waliingiwa na hofu kwani fedha hiyo ilikuwa ni kubwa kwao na hapo ndipo Wema Sepetu alipoibuka shujaa.   	“Kama asingekuwa Wema Sepetu kunilipia zile  pesa sijui sasa hivi ningekuwa wapi, kwani hata ndugu zangu walichanganyikiwa kusikia kiasi kikubwa kile cha fedha ila moyo wa huruma wa Madame ulisababisha nitoke, siachi kumwombea katika sala zangu mwanangu pia analijua hilo,” anasema Kajala.   AZIPONDA TIMU MTANDAONI   	Aidha aliweka wazi kusikitishwa timu katika mitandao ya kijamii zinazoibua maneno ya kuchochea ugomvi kati yake na Wema kitu kinachomuumiza kwani kwake ni mtu wa thamani mno.   KUFA KWA SOKO LA FILAMU   	Katika hatua nyingine  mrembo huyo  alizungumzia anguko la filamu huku akikanusha taarifa hizo kwa kuwa wasanii wa bongo bado wanapiga kazi huku wengine wakishirikishwa na wasanii wa mataifa mengine.   	“Kama soko la filamu limekufa basi wasanii wasingepata kazi za nje, sasa hivi wasanii tunaitwa kufanya filamu nchi za nje kwa malipo mazuri, tamthilia zetu pia zinaruka kwenye ving’amuzi mbalimbali, nchi nyingi zinazojifunza Kiswahili zinategemea filamu zetu kwa hiyo tunazidi kuvuka mipaka na kufanya vizuri,” anasema Kajala.   AWACHANA WASAMBAZAJI   	Kajala amewataka wasambazaji kuwalipa wasanii kwa wakati mara wanapowekeana saini mikataba ya kusambaza filamu zao na siyo kuwalipa wasanii kwa awamu kitu kinachowafilisi wasanii.   	 “Wasambazaji wa Kihindi waache  kutuzungusha kwenye malipo, kingine waache kubagua wasanii, waache kuangalia staa gani yupo ndani ya filamu ndiyo wanunue, waangalie ubora wa kazi na siyo sura,” anasema.   ANAAMINI KWA WASANII WACHANGA   	Staa huyu wa filamu amesema anaamini katika vipaji vya wasanii wachanga, anaamini kuna kazi nzuri zinatengenezwa na wasanii wachanga lakinni wasambazaji huzikataa kwa sababu hawana ustaa."	4
271	" Vibanda vya wamachinga vilivyokuwa vimejegwa jirani na jengo la Machinga Complexliliopo Ilala, Dar es Salaam vikiwa vimebomolewa na Halmashauri ya jiji hilo jana.   MAULI MUYENJWA Na JOHANES RESPICHIUS -DAR ES SALAAM   	TAFRANI imezuka baada ya wafanyabiashara ndogondogo nje ya Jengo la Machinga Complex kuanzisha vurugu kwa kuchoma matairi barabarani wakipinga Halmashauri ya Jiji la Dar es Salaam kubomoa mabanda yao usiku wa manane.   	Vurugu hizo ambazo zilitokea alfajiri jana zilisababisha usafiri wa magari katika eneo hilo kusimama kwa muda hadi askari wa Kikosi cha zima moto walifika na kuuzima moto huo pamoja na wale wa Kutuliza ghasia (FFU) ambao waliwasili na kudhibiti hali hiyo.   	MTANZANIA lilizungumza na baadhi ya Wamachina ambao walieleza kuwa kilichofanywa na halmashauri ya jiji hilo ni uvamizi na uonevu wa wazi.   	Mwenyekiti wa Wafanyabiashara hao, Abubakar Rakesh alisema kuwa halmashauri hiyo imekiuka agizo la Rais Dk. John Magufuli ambaye aliagiza wasibughudhiwe wala kuhamishwa katika maeneo yao bila kupatiwa sehemu nyingine nzuri.   	Alisema hata Mwenyekiti wa Kamati ya Kudumu ya Bunge ya Tawala za mikoa na serikali za Mitaa (TAMISEMI) waliwaruhusu kuendelea kuwepo katika eneo hilo kutokana na changamoto ya biashara katika jengo hilo.   	“Tulishakaa tukaongea na liliamuliwa na kamati hiyo ya Bunge kuwa kutokana na changamoto za biashara katika eneo hili wateja hawapandi kwenye jengo hilo basi tushuke chini tufanye biashara na tukaacha vibanda vyetu juu na tulikuwa tunavilipia kwa maana ndio vilikuwa vinatupa uhalali wa kufanya biashara hapa chini.   	“Kilichotokea ni uvamizi, vibanda vimevunjwa usiku wa manane na kusababisha upotevu wa mali za wafanyabiashara hawa kama walitaka kufanya kihalali wangekuja muda ambao ni asubuhi ili tuhamishe vitu vyetu,”alisema Rakesh.   	Mfanyabishara mwingine, Pili Hassan aliyekuwa akifanya biashara ya viatu na mabegi na mali yake iliyopotea ilikuwa na thamani ya zaidi ya Sh milioni 1.2.   	 Mfanyabiashara mwingine, Yohana William alisema kuwa vizimba ambavyo walipewa vimeuziwa watu wengine ambao sio wafanyabiashara na wamefungua ofisi zao ambazo hazihusiani na lengo la jengo hilo.   	“Tunajua wanachokitaka ni kutuondoa ili eneo hili waligeuze maegesho ya magari kwa maana wanajua ndio itakayowalipa lakini sisi tuko ndani ya soko na tunafanyiwa hivi tunauliza wale wanaofanyabiashara hizi barabarani wapo kisheria? alihoji William.   	Meneja wa soko hilo hakupatikana kuzungumzia suala hilo. Hata hivyo Mhasibu Mkuu wa soko hilo, Betha Mariki alisema kilichotokea ni utekelezaji wa agizo la Waziri wa TAMISEMI, George Simbachawene ambaye aliagiza kuondolewa kwa wafanyabiashara wasiofuata taratibu katika soko hilo."	1
272	 Na CHRISTOPHER MSEKENA MOJA ya mradi uliopokelewa vizuri na mashabiki kwenye tasnia ya Bongo Fleva ni ule wa Dada Hood uliotayarishwa na mtangazaji wa XXL ya Clouds FM, Mamy Baby kwa ushirikiano na studio za The Industry. Dada Hood ni project iliyowakutanisha marapa sita wa kike wanaofanya vizuri kwenye muziki wa Bongo Fleva kama vile Cindy Rulz, Pink, Chemical, Rosa Ree, Tammy na Stosh. Mwishoni mwa mwaka jana waliachia mkwaju wao wa kwanza unaoitwa Holla Holla, ambao ndani yake wasanii hao walionyeshana uwezo tofauti tofauti wa kuchana mistari juu ya mdundo uliosukwa na Nahreel. Kama hukupata bahati ya kuusikiliza wimbo huo unaweza kuvuta picha ya kitu gani kitatokea pale wanapokutana marapa hao wa kike kwenye Bongo Fleva kutokana na nyadhifa walizonazo. Ni chemistry ya hatari sana kwa wadada wenye uwezo kukutana pamoja nyuma ya kipaza sauti.   Cindy Rulz Japo hajatoa kazi mpya tangu mwaka 2013, Cindy Rulz ni miongoni mwa wasanii wachache wa rap walioweza kusikika nje ya mipaka ya Afrika na amekuwa msanii wa pili Tanzania kuingiza mashairi ya wimbo wake wa Lets Wait aliomshirikisha Dunga katika tovuti ya Rapgenius.com huko Marekani.   Pink Umri wake mdogo haufanani na makubwa anayoyafanya pale akipewa nafasi ya kuchana. Pink maarufu kama Stylish Rapper, hivi karibuni amekuwa akigonga vichwa vya habari za burudani kutokana na ngoma yake Unafeel Aje kufanya vizuri kwenye redio na runinga nchini. Ndani ya mradi wa Dada Hood, Pink alifanya yake na kuendelea kujijengea jina kwenye muziki  wa Bongo Fleva. Kazi zake nyingine ni Usiogope aliofanya na Young Dee na Ngoma.   Tammy Marehemu Albert Mangwea aliwahi kumtabiria makubwa rapa huyu na akamtunuku jina la Tammy The Baddest analolitumia mpaka hivi sasa. Baada ya kushiriki kuweka mashahiri na sauti yake kwenye mradi wa Dada Hood, Tammy ameendelea kufanya poa kwenye vituo vya redio na runinga kwa ngoma zake kali ikiwemo hii mpya, Mtoto wa Kike inayokita kwa sasa.   Chemical Amefanikiwa kuingiza ngoma zake kwenye chati mbalimbali za muziki ndani na nje ya nchi tangu miaka miwili iliyopita alipoachia kazi yake ya kwanza, Sielewi. Anafahamika utunzi wake mzuri wa mashahiri ya rap yaliyojaa ujumbe, tambo na nakshi zinazoongeza ubora wake kwenye muziki wa Hip Hop. Sikiliza wimbo kama Forever, Kama Ipo Ipo Tu na Am Sorry Mama na Mary Mary.   Roza ree Ni msanii anayemilikiwa na lebo ya The Industry chini ya Navy Kenzo. Roza Ree ni rapa wa kisasa mwenye uwezo kiuandishi na sauti yenye mamlaka pale anapochana. Unaweza kuona uwezo wake ukisikiliza vesi ya kwanza ya mradi wa Dada Hood, kwenye wimbo wa Holla Holla, Up In The Air, On Time aliofanya na rapa Khaligraph Jones. Kwa muda mfupi amefanikiwa kuwa balozi wa kinywaji cha Luc Belaire ambacho pia kinatangazwa na Rick Ross.   Stosh Kupitia ngoma zake kama Walete aliomshirikisha Mr Blue na Waonyeshe zimefanya ajizolee mashabiki wengi wa muziki wa Hip Hop nchini. Marapa hawa sita walikuwa kiungo muhimu kwenye mradi ule wa Dada Hood, sehemu ambayo ilikuwa ni jukwaa kwa wasanii wa kike kuonyesha vipaji kwa faida yao hasa ukizingatia kuna idadi ndogo ya wasanii wa kike kwenye Bongo Fleva. Ukiwaangalia wote waliofanikisha mradi huo wa Dada Hood ni wadogo kiumri lakini wana uwezo na mtazamo chanya kwenye muziki wao. Bado tunahitaji kazi zaidi kutoka Dada Hood zitakazoendelea kusimamia malengo ya mradi huo ulioandaliwa na mtangazaji Mamy Baby na studio za The Industry.	4
273	MSANII wa muziki wa Bongo Fleva, Ali Kiba, amewataka mashabiki wake kukaa tayari kwa ajili ya kupokea kazi zake mbili za kufungia mwaka pamoja na uzinduzi wa kinywaji chake cha Mofaya Energy Drink, Desemba 29. Siku hiyo itajulikana kwa jina la Funga mwaka na King Kiba, ambapo uzinduzi huo utafanyika kwenye Ukumbi wa Next Door Arena, jijini Dar es Salaam. “Kuelekea kwenye show yangu kubwa ya Funga Mwaka na King Kiba  Desemba 29, pale Nextdoor-Arena,nitaachia nyimbo zangu mbili kabla mwaka haujaisha pamoja na kuzindua rasmi kinywaji changu cha Mo faya Energy Drink,” alisema Kiba. Msanii huyo aliongeza kwa kusema, onyesho lake jingine na mkongwe wa muziki kutoka nchini Afrika Kusini, Yvonne ChakaChaka pamoja na Christian Bella, litafanyika Februari mwakani.	4
274	NA MWALI IBRAHIM, DAR ES SALAAM KOCHA msaidizi wa kikosi cha Yanga, Juma Mwambusi, amewatuliza ‘mzuka’ mashabiki na wanachama wa timu hiyo, akiwataka wasubiri waone jinsi wanavyochukua ushindi mfululizo licha ya kubanwa na ratiba. Mabingwa hao watetezi wa Ligi Kuu Bara, wamekuwa na kipindi kigumu baada ya kukabiliwa na kibarua cha kucheza mechi nne za mashindano matatu tofauti ndani ya siku 10. Yanga itaanza kushuka dimbani kesho kuwania kutinga hatua ya nusu fainali ya michuano ya FA, Jumamosi itaanza harakati ya kumaliza mechi zake za viporo vya Ligi Kuu ambapo itacheza na Kagera Sugar na Aprili 6 ikicheza na Mtibwa Sugar, huku Aprili 9 ikichuana na Al Ahly ya Misri hatua ya 16 bora ya michuano ya Ligi ya Mabingwa Afrika. Akizungumza na MTANZANIA jana, Mwambusi alisema wanatambua wanakabiliwa na kipindi kigumu kutokana na ratiba hiyo, lakini watahakikisha wanapata ushindi kwa kila mchezo. “Tuna kipindi kigumu sana cha kuhakikisha tunacheza mechi zote hizo kulingana na ratiba ilivyopangwa, lakini nawaambia mashabiki wetu watulie na watuunge mkono na waje wajionee jinsi tutakavyochukua ushindi kwa kila mchezo, tunaweza tusiwaonyeshe soka kama la Barcelona lakini tukawaridhisha kwa matokeo. “Tutaanza kuchukua ushindi kwa Ndanda na tutafuatia na mechi zetu za Ligi Kuu na kuwafunga Waarabu kama tulivyofanya kwa timu nyingine tulizocheza nazo kwenye michuano hii ya kimataifa,” alisema. Alisema kikosi chao kinakabiliwa na wachezaji wengi majeruhi, lakini watajitahidi kuwatumia walio wazima  kufanikisha mpango wao wa kupata ushindi. “Baadhi ya wachezaji wetu ni majeruhi na miongoni mwao wapo waliokuwa na majeruhi ya muda mrefu, lakini tutajitahidi kuwabadilisha hawa waliofiti ili kuisaidia timu kufikia malengo wakati wengine hali za majeruhi zikiendelea kuimarika,” alisema. Aliwataja wachezaji hao kuwa ni Kelvin Yondani ambaye alipata majeraha akiwa na timu ya Taifa ‘Taifa Stars’, Mbuyu Twite, Donald Ngoma, Said Makapu, Malimi Busungu, Geofrey Mwashiuya na Deus Kaseke. “Kwa mujibu wa daktari wa timu, Yondani bado analalamika kupata maumivu kwenye mbavu, Ngoma anaendelea kuifuatilia hali yake kama anaweza akacheza kwenye michezo ijayo sambamba na hao wengine,” alisema. Mwambusi alisema Yanga bado wana kikosi kizuri ambacho kinaweza kuwapa matokeo ya kuridhisha na ndio maana wanazidi kupata uhakika wa kufanya vizuri kwenye mashindano yote wanayoshiriki.	2
275	MASELE AMTUHUMU MAZITO NDUGAIAGATHA CHARLES naRAMADHAN HASSAN-DAR/DODOMA SIKU moja baada ya Spika wa Bunge, Job Ndugai, kusitisha uwakilishi wa Makamu Mwenyekiti wa Bunge la Afrika (PAP), Stephen Masele, akimtuhumu kwa ukosefu wa nidhamu, mbunge huyo amesema ingawa alimsikiliza Spika lakini hakumwelewa. Masele aliyasema hayo jana wakati akihojiwa na chombo kimoja cha habari kuhusu hatua yake ya kutakiwa arejee nchini kutoka Afrika Kusini anakohudhuria vikao vya Bunge hilo.  Alipoulizwa anaizungumziaje hatua hiyo ya Ndugai, Masele alijibu: “Nisingependa kuizungumzia kwa sababu nimemsikiliza lakini sikumwelewa.” Kuhusu kauli yake kuwa wakati Ndugai anamwita arudi nchini na Waziri Mkuu alimpigia simu aendelee na kazi, je, si kwamba anachonganisha mihimili ya dola? Masele alijibu: “Hapo ilikuwa inazungumziwa nchi ambayo inawakilishwa na Serikali, hivyo Bunge haliwezi kuingilia masuala ya Serikali. “Ninatimiza majukumu yangu kikamilifu na kwa weledi, ni vyema taarifa zinazosemwa ninafanya mambo ya ovyo ovyo zingeelezwa kinagaubaga ni kitu gani ninafanya kuliko kusema mambo kwa mafumbo. Mimi ni mtu ambaye nina heshima zangu, nina wananchi ninaowaongoza, nina familia, ninastahili kuheshimiwa,” alisema Masele. Alipoulizwa kilicho nyuma ya jambo hilo, Masele alisema aliunda tume ya kumchunguza Rais wa Bunge la Afrika, Roger Dang, anayetuhumiwa kwa rushwa, matumizi mabaya ya ofisi, undugu pamoja na tuhuma za ngono (kashfa ya kulazimisha wafanyakazi kwa ngono). “Bunge limeazimia kuunda tume ya kumchunguza, ripoti ilikuwa iwekwe mezani ndani ya Bunge (Bunge la Afrika) jana (juzi) na kujadiliwa. Kwa hiyo huyo Rais kwa kuona kwamba mimi Makamu wa Rais nasimamia na kuongoza Bunge kujadili ripoti hiyo anatambua misimamo yangu, sipendi mambo ya ovyo ovyo, akaamua kumtumia Spika wetu wa nyumbani (Spika Ndugai) ili aweze kuniita haraka nyumbani ili niweze kushindwa kuwepo hapa Afrika Kusini kuongoza vikao ambavyo vingejadili ripoti ya uchunguzi, hiyo ndiyo sababu kubwa,” alisema Masele. Alipoulizwa iwapo atarejea nyumbani nchini Tanzania, Masele alisema alikuwa njiani. “Nitarejea nyumbani, niko njiani naelekea nyumbani na nitaripoti kwenye Kamati ya Nidhamu ya Bunge kama nilivyotakiwa na Spika,” alisema Masele. Alipoulizwa iwapo wakati uchunguzi huo unaendelea, je, Rais wa Bunge la Afrika, Roger Dang, alikuwa amewekwa pembeni, ambapo Masele alikiri alikuwa amepumzishwa. “Unapochunguzwa, unapofanyika uchunguzi wa kina ‘automatic’ kanuni ya mambo ya maadili ya Umoja wa Afrika inakupasa upishe uchunguzi, kwa hivyo anapopisha yeye uchunguzi, mimi Makamu wa kwanza, kanuni zinatamka ndiye nitakuwa mkuu wa shughuli zote na nitasimamia shughuli zote za uendeshaji wa shughuli za Bunge. “Kwa hiyo hofu yake ilikuwa kwamba nikikaa mimi kwenye kiti nitahakikisha kwamba yeye anapisha uchunguzi, lakini nataka niseme kwamba Tume ya Uchunguzi imeleta ripoti na amebainika ana kesi ya kujibu kwa uchunguzi wa awali, ana kesi ya kujibu ya unyanyasaji wa kijinsia na hivyo tunalipeleka jambo hili kwa Umoja wa Afrika kuweza kufanya uchunguzi wa kina na kisha kuchukuwa uamuzi utakaokuwa unastahili,” alisema Masele. Alipoulizwa iwapo hadi wakati huo bado ni Kaimu wa Rais wa Bunge la Afrika, alijibu ndio. Kuhusu kutii amri ya Spika Ndugai, Masele alisema yeye ni mtiifu, hivyo atatii wito wake na anamheshimu. Alipoulizwa iwapo kuna uungwaji mkono au wanamtenga kutokana na hayo yaliyotokea, ambapo Masele alijibu: “Nimekuwa ‘busy’ (tingwa) na kazi, sijaweza kufuatilia wala kuzungumza na watu lakini naamini mtu yeyote mpenda haki ambaye anachukizwa na vitendo viovu ikiwamo unyanyasaji wa kijinsia ya wanawake mahala pa kazi, watoto wa shule na watu wote kwenye jamii zetu ni lazima aniunge mkono kwenye vita hii ambayo napambana nayo,” alisema Masele.   Juzi Spika Ndugai alitangaza kusitisha uwakilishi wa Mbunge Masele katika Bunge la Afrika hadi Kamati ya Maadili itakapokamilisha uchunguzi wa tuhuma zinazomkabili.  Spika Ndugai alisema Masele ambaye pia ni Mbunge wa Shinyanga Mjini (CCM), ana matatizo ya kinidhamu ikiwemo kugonganisha mihimili. Alisema Masele amekuwa akipeleka maneno ya uongo kwenye ngazi ya juu ya Serikali na kwamba amekuwa akiitwa tangu Jumatatu arejee nchini kuhojiwa na Kamati ya Bunge ya Haki, Maadili na Madaraka ya Bunge lakini aligoma. Alisema mbali na kamati hiyo ya Bunge, Masele pia anasubiriwa na kamati ya chama chake ambayo nayo ina mambo ya kumhoji. Ndugai alisema alimwandikia barua Rais PAP, Dang, kumweleza juu ya kusitisha kwa muda uwakilishi wa Masele kwenye Bunge hilo ili arudi nyumbani kujibu mambo yanayomhusu. Jana kwa mara nyingine tena sakata hilo liliibuka bungeni baada ya Mbunge wa Iringa Mjini, Peter Msigwa (Chadema), kutaka apewe ufafanuzi kuhusiana na jambo hilo. Msigwa ambaye alisimama baada ya kumalizika kwa kipindi cha maswali na majibu, aliomba mwongozo kwa Mwenyekiti wa Bunge, Andrew Chenge, akitaka kujua kosa linalomsibu Masele. “Bunge limekuwa likichagua wawakilishi mbalimbali katika maeneo mojawapo ni Wabunge wa Afrika, nilitaka nipewe mwongozo wako kwa sababu Bunge hili ndilo limechagua wawakilishi Wabunge wa PAP. “Sasa inapotokea Mbunge mwenzetu anakuwa ‘suspended’ (simamishwa) wakati Bunge tuliomchagua hatujajua kosa lake uhalali huo unatoka wapi? Kwa sababu hao watu tunaowachagua kutuwakilisha hawajateuliwa na mtu ni Bunge, tulipiga kura hapa wakatuwakilishe kwenye mabunge mbalimbali. “Nilitaka kujua hawa wawakilishi wetu wanakuwa ‘suspended vipi? Ili tuone tunawakilisha taifa vipi, maana haya mambo mtu anawakilisha taifa halafu anasimamishwa tu kuna kitu. “Bila Bunge kujadili na mtu anayeliwakilisha taifa analeta sifa kwa taifa, inatuchafua kama Taifa, nilitaka nipate Bunge linakuwa na nguvu kiasi gani la kuwalinda hawa tunaowachagua kuwakilisha nchi yetu,” aliuliza Msigwa. Akijibu mwongozo huo, Mwenyekiti wa Bunge, Chenge, alimtaka Msigwa kuwa na subira kwani mambo bado hayajakaa vizuri. “Mheshimiwa Msigwa kanuni zetu Waswahili tunasema, tusiwahishe mambo jana (juzi) Mheshimiwa Spika amelisemea hapa na ameelekeza linaenda wapi. Litakapokuja sasa ndio utapata nafasi ya kuyasema hayo na kuuliza usaidiwe. Bado huo mlango haujafungwa uwe na subira,” alisema Chenge.	1
276	 Mbali na hilo, Pluijm pia amesema kikosi chake kipo tayari kutetea taji lake la Ligi Kuu inayotarajiwa kuanza kutimua vumbi Septemba 22 mwaka huu.Yanga na Azam zinatarajiwa kumenyana kwenye Uwanja wa Taifa Jumamosi hii katika mechi ya Ngao ya Jamii kuashiria kufungua pazia la msimu mpya wa Ligi Kuu.Timu hizo zilikutana pia kwenye Ngao ya Jamii mwaka jana, ambapo Yanga ilishinda mabao 3-0.Akizungumza kwa simu kutoka Mbeya jana, Pluijm alisema baada ya mechi ya kirafiki dhidi ya Mbeya City juzi ameona kikosi chake kimeanza kuimarika hata kwenye idara alizohisi zina tatizo.Katika mechi hiyo iliyochezwa mwishoni mwa wiki iliyopita kwenye uwanja wa Sokoine Mbeya, Yanga ilishinda mabao 3-2.“Nilikuwa na hofu ni kweli kulikuwa na baadhi ya maeneo timu yangu haikuwa vizuri, na nilisema nitafanyia kazi kwenye mazoezi na kuona kwenye mechi dhidi ya Mbeya City, jana (juzi) nimeona timu imeimarika sana, nadhani sasa ipo tayari kwa mechi ya ngao ya Jamii na kwa Ligi Kuu pia,” alisema.Katika mechi ya juzi Yanga ilipata mabao yake kupitia kwa Andrey Coutinho, Amisi Tambwe na Donald Ngoma na yale ya Mbeya City yalifungwa na Bakari Mwinjuma na Meshack Ilema.	2
277	 Hayo yalisemwa jana na Katibu Mkuu wa BFT, Makore Mashaga baada ya Kamati ya Kimataifa ya Olimpiki (IOC) kuidhinisha kwa mara ya kwanza mabondia wa kiume watakaoshiriki Michezo ya Olimpiki mwaka huu, kutovaa vikinga kichwa.Michezo hiyo itafanyika Rio de Janeiro, Brazil baadaye mwaka huu. Hatua hiyo ya IOC imefikiwa baada ya Shirikisho la Kimataifa la Ndondi (AIBA) kubadilisha sheria zake.AIBA ilibadilisha sheria hiyo kwa mabondia hao wa ridhaa miaka mitatu iliyopita, lakini katika Michezo ya Olimpiki hii itakuwa mara ya kwanza kupanda ulingoni bila vizuia kichwa. Hata hivyo, mabondia wanawake wenyewe wataendelea kuvaa vizuia kichwa.Mabondia wa kiume walikuwa wakivaa vikinga kichwa katika kila Michezo ya Olimpiki tangu mwaka 1984 katika Michezo iliyofanyika Los Angeles, Marekani. Mabadiliko hayo yatasababisha kupungua kwa majeraha ya ubongo, kwa mujibu wa Rais wa AIBA, Ching- Kuo Wu.Msemaji wa IOC, Mark Adams alisema: “AIBA ilitoa takwimu za kitabibu na kiufundi ambazo zilionesha madhara ya ubongo ni madogo bila ya kutumia vikinga kichwa. Wamefanya utafiti katika kipindi cha miaka mitatu iliyopita.Hata hivyo, sheria hiyo haitatumika kwa mabondia wa kike kutokana na kutokuwepo takwimu za kutosha za utafiti. Makore alisema wao tayari walishaanza kucheza bila vizuia kichwa, na hata katika mashindano ya wazi yaliyopita ya ndondi ya kuchagua timu ya taifa kwa ajili ya kufuzu kwa Olimpiki, mabondia walicheza bila kuvaa vifaa hivyo.	2
278	Aveline Kitomary, Dar es Salaam  Majeruhi wa ajali ya lori la mafuta mkoani Morogoro waliokuwa wakipatiwa matibabu katika Hospitali ya Taifa ya Muhimbili (MNH), wamebaki 11 baada ya wawili kufariki dunia na kufanya idadi ya waliopoteza maisha kufikia 104. Majeruhi sita wako ICU na watano wako wodi ya Sewahaji. Akizungumza na waandishi wa habari leo Jumapili Septemba 1, Mkuu wa kitengo cha Mawasiliano ya Umma MNH, Aminieli Aligaesha amesema waliofariki dunia ni Asha Ally (28) na Avelina Pastory (30). “Majeruhi waliokuwa wanapatiwa matibabu wamepoteza maisha wawili ambao ni Asha Ally na Avelina Pastory sasa tumebakiwa na majeruhi 11 kati ya 47 walioletwa ambapo 36 tayari wameshapoteza maisha,”amesema Aligaesha.  Majeruhi wa ajali hiyo iliyotokea Agosti 10 mwaka huu katika eneo la Msamvu mkoani Morogoro wamebaki 11 ambapo watano wako ICU na sita wako wodi ya Sewahaji.	3
279	 Timu hizo zote ni za vikosi vya Serikali ya Mapinduzi Zanzibar (SMZ), lakini vimekuwa na upinzani wa jadi na kutoa ushindani wa hali ya juu jambo ambalo hutoa hamasa kwa watazamaji wanaofika kuangalia mchezo huo.Katika mchezo huo uliochezwa kuanzia saa 11 jioni, JKU iliyokuwa ikiwatumia wafungaji wake, Pili Peter aliyefunga mabao 30 na Dawa Haji ambaye alifunga mabao 18, waliwachezesha mchakamchaka wapinzani wao hao kuanzia mwanzo hadi mwisho wa mchezo.Mafunzo ambayo mtaa wake upo Kilimani mkabala na Kambi ya Polisi ya Zanzibar, iliwatumia wafungaji wake Kazija Salum aliyefunga mabao 20 na Mainda Rogers ambaye alifunga mabao 10. Mbali na mchezo huo, saa tisa alasiri uwanjani hapo kulifanyika mchezo kati ya Zimamoto na Sogea ambao ulimalizika kwa Zimamoto kushinda mabao 68-25.Wafungaji wa Zimamoto walikuwa ni Khadija Farahani aliyefunga mabao 48 akisaidiwa na Asha Ibrahim aliyefunga mabao 20, wakati Sogea wafungaji wake ni Rukia Haruna mabao 15 na Safinat Mbarak Said mabao 10.	2
280	 Aidha Waziri Mwakyembe amekutana na viongozi wa Klabu ya Simba kusikiliza hoja za mapendekezo ya Klabu hiyo kumilikishwa. Katika mkutano wake na waandishi wa habari jana mjini hapa, Dk Mwakyembe alisema anakutana na viongozi hao kujadili mapendekezo ya mabadiliko ya mfumo wa uendeshwaji wa klabu za Simba na Yanga.Alisema anakutana nao kuona klabu hizo zimekwama wapi kutokana na mapendekezo waliyoyatoa. ‘’Kuna mapendekezo ya mabadiliko ya mfumo ya uongozi ya umiliki katika uongozi wa mpira michakato hiyo imefika wizarani na mimi nikatamani sana nipate picha hii ndio sababu ya kuwaita hapa wenzetu wa BMT, TFF, Msajili wa Vyama vya michezo,’’.Aidha alisema Aprili 15 mwaka huu alikutana na Baraza la Wazee la Simba likiongozwa na Hamisi Kilomoni ambapo walijadili mchakato huo. ‘’Niliitisha kikao kama hicho na kukaa na wadhamini na wanachama wa Simba katika kiwanja chetu cha taifa waliongozwa na Mzee Kilomoni tuliwasikiliza na kuahidi kukutana nao wiki hii,” alisema.‘’Leo (jana) jioni nitakaa na viongzi wa Simba kupata picha kamili ili kuendelea na huo mchakato kama walivyofanya Yanga, ndani ya muda mfupi sana tufanye mambo mengine sio masuala ya kutukwamisha tunahitaji tufanye vizuri zaidi katika masuala haya ya michezo,’’ alisema.Kwa upande wake Katibu Mkuu wa TFF, Selestine Mwesigwa aliishukuru Serikali kwa kuwa karibu na Shirikisho huku akidai wamekuwa wakisaidia katika mambo mbalimbali. ‘’Sisi kama shirikisho tunaishukuru Wizara kwa kutupa ushirikiano kwenye mchakato huu wenye lengo la kujenga mpira uliobora,’’ alisema	2
281	NA JENNIFER ULLEMBO MSANII wa muziki wa kizazi kipya, Khalid Ramadhan ‘Tundaman’, ameweka wazi kwamba yupo tayari kutoa msaada kwa vijana wanaoishi maeneo ya Manzese jijini Dar es Salaam. Akifafanua kauli yake hiyo, alisema anatamani awe daraja la mafanikio kwa vijana hasa waliokata tamaa ya maisha ili awaongoze katika maisha mapya na ya matumaini. “Nipo tayari kuwasaidia hata katika ushauri hasa vijana waliokata tamaa ya maisha wasisite waje nyumbani hata kama sitakuwepo, watakutana na wazazi wangu watawaelekeza nilipo maana nikifanya hivyo itasaidia sana kubadilisha fikra za vijana wengi wanaokimbilia kwenye dawa za kulevya, unywaji wa pombe na uvutaji wa bangi,” alisema Tundaman.	4
282	 Chelsea  Kiungo mshambuliaji wa klabu ya Chelsea, Eden Hazard, ameweka wazi kuwa ataondoka ndani ya klabu hiyo mwakani endapo watashindwa kufuzu kushiriki Ligi ya Mabingwa Ulaya. Hata hivyo, mchezaji huyo amekuwa akihusishwa kutaka kujiunga na Real Madrid. AC Milan  UONGOZI wa klabu ya AC Milan upo kwenye mipango ya kutaka kumsajili kiungo wa klabu ya Paris Saint-Germain, Adrien Rabiot, wakati wa uhamisho wa dirisha dogo Januari. Mchezaji huyo anatarajia kumaliza mkataba wake msimu wa 2018-19. Real Madrid  MATAJIRI wa soka nchini Hispania, Real Madrid, wameanza kumuwinda kinda wa Manchester City, Brahim Diaz. Mchezaji huyo mwenye umri wa miaka 19 yupo katika mwaka wa mwisho wa mkataba wake na amedai hataki kuondoka kwa mkopo. Napoli UONGOZI wa klabu ya Napoli, umethibitisha kuwa unakaribia kumalizana na beki wao wa pembeni, Elseid Hysaj, kwa ajili ya kumpa mkataba mpya. Mchezaji huyo mwenye umri wa miaka 24, amekuwa akiwindwa na klabu ya Juventus. Man United  MIPANGO ya Manchester United ni kuhakikisha inamwongezea mkataba mpya nyota wake, Ander Herrera, ili aweze kubaki kwenye viwanja vya Old Trafford. Mkataba wa mchezaji huyo unatarajia kumalizika majira ya joto mwakani. Juventus  MATAJIRI wa soka nchini Italia, Juventus, wameingia kwenye vita dhidi ya Inter Milan kwa ajili ya kuwania saini ya mshambuliaji wa klabu ya Fiorentina, Federico Chiesa. Mchezaji huyo mwenye umri wa miaka 20, tayari ameitwa kwenye kikosi cha timu ya taifa ya Italia. Tottenham  KINDA wa klabu ya Ajax, Frenkie De Jong, anaweza kuonekana akiwa na uzi wa klabu ya Tottenham katika kipindi cha Januari mwakani kutokana na klabu hiyo kuonesha nia ya kuitaka saini yake. Hata hivyo, Tottenham haijafanya usajili wakati huu wa kiangazi. Man United  KOCHA wa klabu ya Wolves, Nuno Espirito Santo, ametajwa kwenye orodha ya makocha wanaowindwa na klabu ya Manchester United kwa ajili ya kuchukua nafasi ya Jose Mourinho endapo atafungashiwa virago vyake. Barcelona  KIUNGO wa klabu ya Barcelona, Sergio Busquets, anatarajia kukutana na uongozi wa klabu hiyo kwa ajili ya kusaini mkataba mpya. Mazungumzo ya mkataba mpya yalianza kuzungumzwa tangu mapema mwaka huu na sasa wamefikia hatua za mwisho.	2
283	 JUMUIYA ya Afrika Mashariki (EAC) imeguswa na ajali ya mlipuko wa lori la mafuta uliosababisha vifo vya watu 75 na kujeruhi wengine, huku ikisema ina cha kujifunza hasa katika wakati huu ambao nchi za EAC zinaingia katika biashara ya mafuta baada ya kugundulika kwa nishati hiyo katika nchi zao.Kwa sasa, Kenya, Sudan Kusini na Uganda zina utajiri mkubwa wa mafuta, huku Tanzania yenye utajiri wa gesi kuliko zote katika Afrika Mashariki, Rwanda na Burundi zikifanya utafiti katika maeneo mbalimbali.Ujumbe huo wa EAC umetolewa na Naibu Katibu Mkuu wa EAC, Steven Mlote katika salamu zake za rambirambi kwa Rais John Magufuli, jana jijini Arusha. Alisema EAC imeguswa na vifo na majeruhi wa ajali hiyo, hivyo inaungana na ndugu, jamaa na marafiki wa watu walioathirika kutokana na ajali hiyo Jumamosi ya Oktoba 10, mwaka huu katika eneo la Msamvu-Itigi, mjini Morogoro.“Ni msiba mkubwa sana. Tunaungana na Rais John Magufuli na Watanzania wote katika kuomboleza msiba na pia kuwatakia nafuu ya haraka wote walionusurika katika ajali ya Morogoro,” ilisema sehemu ya taarifa ya Mlote.	1
284	  IDARA ya Ukaguzi wa Shule imefanya ukaguzi maalumu katika shule kongwe 91 za sekondari nchini kwa lengo kufuatilia usimamizi na uendeshaji.Pia, kamati hiyo imebaini changamoto zinazosababisha shule hizo, kutofanya vizuri katika mitihani ya ndani na ya kitaifa.Mkurugenzi wa Idara hiyo, Euphrasia Buchuma, amesema matokeo ya ukaguzi huo, yatawekwa hadharani hivi karibuni.Alisema hayo katika hotuba yake ya kumkaribisha Waziri wa Elimu, Sayansi na Teknolojia, Profesa Joyce Ndalichako, hivi karibuni mjini Morogoro kufungua kikao kazi cha Wadhibiti Wakuu wa Ubora wa shule kutoka kanda na wilaya nchini.Buchuma alisema ukaguzi huo maalumu ulifanyika mwaka 2018/2019, ambapo pia idara imefanya ukaguzi wa shule zinazotoa huduma za bweni na hosteli nchini, kubaini kama kuna ukiukwaji wa taratibu zilizowekwa na wizara, ikiwemo utoaji wa huduma za hosteli bila kuzingatia vigezo vya ubora.Alisema, ukaguzi huo ulifanyika katika shule 1,371 ambapo wadhibiti ubora wa shule wamekuwa wakitoa ushauri wa namna ya kuboresha utoaji wa huduma za bweni na hoteli kwa wanafunzi ili kuleta ustawi kwa wanafunzi.Amesema kwa mwaka 2018/19 idara imelenga kufanya tathmini ya jumla katika asasi 11,327, ambayo sawa na asilimia 50 ya asasi zote nchini.Buchuma alisema kwa kipindi cha nusu mwaka Julai hadi Desemba 2018, Idara ililenga kukagua jumla ya asasi 5,664 zikiwemo shule za awali na msingi 4,393, shule za sekondari 1,240 na vyuo vya ualimu 31.Amesema katika kutekeleza malengo hayo, idara iliweza kukagua jumla ya asasi 3,761 sawa na asilimia 33, hiyo ikijumuisha shule 3,138 za msingi na awali sawa na asilimia 36, wakati sekondari na vyuo vya ualimu 31 sawa na asilimia 50 ikiwa ni sawa na asilimia 33 ya malengo ya mwaka.“Takwimu hizi zinaonesha kwamba ili tukamilishe malengo ya mwaka, tunapaswa kukagua asilimia 73 ya asasi zilizobaki na kikao hiki kimeandaliwa mahususi ili kuwawezesha washiriki kuweka mikakati na mipango kazi kwa lengo la kuhakikisha kuwa tunafikia malengo tuliyojiwekea kwa wakati na ufanisi,” Buchuma.Ofisa Elimu wa Mkoa wa Morogoro, Joyce Baravuga akitoa salamu za mkoa kwa niaba ya maofisa elimu, alisema kumekuwepo na ushirikiano mzuri kati ya Wadhibiti Ubora wa Kanda na Wilaya na maofisa elimu wa ngazi za wilaya, hususani wa mkoa huo, hivyo kuwezesha kupandisha ufaulu wa shule za msingi na sekondari.	1
285	NA ZAINAB IDDY, DAR ES SALAAM MABINGWA watetezi wa Ligi Kuu Tanzania Bara timu ya Yanga, leo itakuwa katika Uwanja wa Taifa, Dar es Salaam kuikaribisha timu ya Mtibwa Sugar. Iwapo Yanga iliyo nafasi ya pili kwa kuwa na pointi 56 itaifunga Mtibwa katika mchezo huo, itakalia usukani wa ligi hiyo kwa kufikisha pointi 59 na hivyo kuishusha Simba inayoongoza ligi hiyo ikiwa na pointi 57. Mechi ya mzunguko wa kwanza Mtibwa Sugar ilikubali kuwa mteja mbele ya Yanga kwa kufungwa mabao 2-0 katika Uwanja wa Jamhuri mkoani Morogoro. Mtibwa iliyo nafasi ya nne ikiwa na pointi 42 ni timu ngumu kwa Yanga kutokana na kocha wake mzawa, Mecky Mexime, kuwafahamu vema Yanga. Mbali na mchezo huo, mechi nyingine itakuwa katika Uwanja wa Mkwakwani mkoani Tanga, Coastal Union itakapoikaribisha JKT Ruvu. Coastal ambayo hivi sasa inaonekana kuja kwa kasi hasa baada ya kurejea kwa mdhamini wao, Binslum, watahitaji ushindi ili waweze kujinusuru katika hatari ya kushuka daraja. Kikosi hicho kinachonolewa na kocha Ally Jangalu, hivi sasa kipo mkiani mwa msimamo wa ligi kikiwa na pointi 19 wakiwa wameshacheza michezo 26 wakati JKT Ruvu chini ya Abdallah Kibadeni imecheza mechi 24 na wamejikusanyia pointi 24 kibindoni wakiwa nafasi ya 13. Ndanda FC itawakaribisha Kagera Sugar katika Uwanja wa Nangwanda Sijaoni mkoani Mtwara.	2
286	 WANANCHI zaidi ya 500 wakazi wa Kitongoji cha Momela katika Kata ya Ngarenanyuki wilayani Arumeru Mkoa wa Arusha wameandamana katika ofisi za kata hiyo kumshukuru Rais John Magufuli kwa kuwatambua wananchi wanaoishi jirani na hifadhi za Taifa wakiwemo waliopo karibu na Hifadhi ya Arusha (ANAPA).Wananchi hao wakiwemo wazee wenye umri mkubwa waliokuwa wamebeba majani ya miti, walimtaja Rais Magufuli kama kiongozi shujaa mzalendo aliyeletwa na Mwenyezi Mungu kuwatumikia wananchi wanyonge.Wakizungumza katika ofisi za kitongoji hicho jana, baadhi ya wananchi hao, Kanangila Nnko na Elikananyi Mbise walidai katika kipindi cha zaidi ya miaka 10, wameishi katika mateso kwa kupigwa, kunyanyaswa na hata baadhi yao kubambikizwa makosa ya jinai na kufungwa jela kutokana na kuishi jirani na hifadhi hiyo.Walidai mara kwa mara askari wa hifadhi hiyo walikuwa wakiwavamia na kuwapora mifugo yao na mingine ikiuawa kwa kupigwa risasi kwa madai ya kuingia hifadhini, jambo lililojenga mahusiano mabaya na hifadhi hiyo.“Kutokana na hatua ya Rais Magufuli kuamuru wananchi wanaoishi hifadhini na pembezoni mwa hifadhi wasiondolewe, tunaona kama nuru imeingia katika giza, tuna imani mgogoro na hifadhi sasa utaisha ndio maana tumeamua kujikusanya hapa na kumpongeza rais wetu Magufuli,” alisema Nnko.Awali, Mwenyekiti wa kitongoji hicho, Senyael Nko pamoja na kumpongeza Rais Magufuli alimwomba asaidie kurejeshewa eneo lao lenye ukubwa wa ekari 606 analodai limemegwa kimabavu na Anapa kwa madai kwamba ni eneo lao, hivyo kukosa eneo la malisho, kilimo na ujenzi wa shule ya sekondari.“Tunampongeza pia Rais kwa kutuletea Mkuu wa wilaya, Jerry Muro ambaye amesaidia sana kumaliza huu mgogoro kwani kati ya wakuu wa wilaya takribani wanne waliokuja Arumeru, yeye ndio amefika katika kitongoji chetu,” alisema mwenyekiti huyo.Naye Diwani wa Kata ya Ngarenanyuki, Zacharia Nnko na wa Kata ya Osunyai, Elirehema Nnko, wamemwomba rais kuwasaidia wananchi hao ili kitongoji chao kutambuliwe kama kijiji baada ya kukamilisha taratibu zote zinazohitajika.“Kwa muda mrefu wananchi wa Momela wameteseka kupatiwa hati ya utambuzi kama wanakijiji na hili wanamwomba Rais Magufuli awasaidie waweze kumiliki kijiji chao,” alisema Diwani wa Ngarenanyuki.	1
287	THERESIA GASPER – DAR ES SALAAM KOCHA Mkuu wa Yanga, Mwinyi Zahera, amesema hawezi kuumizwa kichwa na Zesco kwani anawafahamu vizuri mno, huku akidai kuongezewa nondo na kocha wa TP Mazembe ya DR Congo juu ya Wazambia hao. Yanga inakabiliwa na mchezo raundi ya kwanza ya Ligi ya Mabingwa Afrika dhidi ya Zesco, unaotarajiwa kuchezwa kesho kwenye Uwanja wa Taifa Dar es Salaam. Timu hiyo ilitinga raundi ya kwanza ya michuano hiyo baada ya kuitoa Township Rollers ya Botswana kwa jumla ya mabao 2-1 katika hatua ya awali. Akizungumza baada ya mazoezi yaliyofanyika Uwanja wa Taifa jana, Zahera alisema wamejiandaa kuikabili timu hiyo na kupata ushindi nyumbani. “Nafahamu timu ya Zesco ni kubwa na imecheza michuano hii mara nyingi lakini hata hivyo, kocha wa TP Mazembe (Bihayo Kazembe) alinipa mbinu zao kwa sababu alishacheza nao, hivyo hainipi ugumu kukabiliana nao,” alisema. Alisema wachezaji wake wapo fiti isipokuwa Paul Godfrey ‘Boxer’ na Issa Bigirimana ambao ni majeruhi lakini wengine wanaendelea na programu ya mazoezi kama kawaida. Zahera alisema mipango yao ni kushinda mchezo huo nyumbani kabla ya kwenda ugenini ili wajiwekee nafasi nzuri ya kusonga mbele. Alisema katika nafasi ya Boxer, anaweza akamchezesha Mapinduzi Balama ambaye alianza kumfanyisha mazoezi hayo jana huku akipanga kuendelea na leo.	2
288	NA MWALI IBRAHIM, DAR ES SALAAM MSANII wa filamu nchini, Jacob Stephen ‘JB’, amesema kuwa filamu yake mpya ya Chungu cha tatu aliyomshirikisha mwanadada Wema Sepetu imetumia gharama kubwa zaidi kuliko filamu zote zilizotengenezwa chini ya kampuni yake ya Jerusalem. Akizungumza na MTANZANIA juzi, JB alisema ametumia gharama kubwa katika kufanikisha kuitengeneza filamu hiyo. “Nikisema nitaje gharama iliyotumika na niliyowalipa wasanii nadhani TRA itawafuata, lakini nimetumia gharama kubwa mno naweza kuthubutu kusema imezidi gharama za filamu zangu zote chini ya Jerusalem,” alisema. Alisema licha ya gharama hizo lakini filamu hiyo inatoa somo kwa wanandoa wengi ambao wana tabia mbalimbali zinazokera hivyo wajifunze na wabadilike kwani kuna mambo ambayo yanachangia kuvunja ndoa.	4
289	 Ramadhan Hassan,Dodoma Mbunge  wa Bukoba Mjini,Wilfred Lwakatare (Chadema)  amesema kutokana na mafuriko yanayotokea katika Mji huo  maji yamesambaa  kiasi cha kupelekea  watu kutoka katika mtaa mmoja kwenda  mwingine kwa  kutumia mtumbwi. Akiomba mwongozo bungeni leo   Mei 28,Lwakatare amesema  hali ni tete katika eneo la Bukoba kufuatia mvua ambazo zimeendelea kunyesha kuathiri wakazi wa maeneo hayo. “Kufuatia mvua ambazo zimeendelea kunyesha hivi sasa kuna mafuriko makubwa sana katika Manispaa ya Bukoba ambapo mtu mmoja mbaye ni mtoto amefariki na nyumba zaidi ya 75 zimepata maafa makubwa. “pia maji yale yamesambaa ndani ya mji kiasi cha kupelekea  watu kutoka katika mtaa kwenda mtaa mwingine kutumia mtumbwi. “Kwa hiyo naleta hoja Mheshimiwa Mwenyekiti kwamba unikubalie hoja hii ili iweze kujadiliwa kwa maslahi  mapana ya watu wa Bukoba ili hali inayoendelea ambayo imewaweka katika wasiwasi na kufikiria labda ule Mji   umelaaniwa kutokana na matukio ambayo yanaendelea kutokea,”amesema Lwakatare Akijibu,mwongozo huo,Mwenyekiti wa Bunge,Najma Giga amesema : “Suala la Rwekatare hatuwezi kulijalidi kwa sababu suala la mvua linatokea maeneo mengi nchini ni  jukumu la Serikali kulifanyia kazi jambo hilo.  	1
290	MUNICH, UJERUMANI BAADA ya kiungo mpya wa Bayern Munich, Philippe Coutinho kupewa nafasi katika kikosi cha kwanza juzi kwenye mchezo wa Ligi Kuu Ujerumani dhidi ya Mainz, amewaahidi makubwa mashabiki kwenye michezo inayofuata. Mchezaji huyo raia wa nchini Brazil aliyejiunga na kikosi hicho wiki moja iliopita akitokea Barcelona kwa mkopo, amedai atahakikisha mashabiki wanafuraia uwepo wake. Amejiunga na mabingwa hao baada ya kushindwa kuonesha ubora wake Barcelona tangu alipojiunga akitokea Liverpool kwa rekodi ya usajili wa pauni milioni 145. “Kwenye kikosi hiki kuna wachezaji wengi ambao ukicheza nao lazima utakuja kuwa bora, nina furaha kubwa kuwa hapa na ninaamini nitajifunza mengi kutoka kwao na nitakuwa mchezaji bora. “Lengo kubwa ni kuisaidia timu kutimiza malengo, nitahakikisha ninafanya vizuri katika kila mchezo ambao nitapata nafasi ya kucheza,” alisema mchezaji huyo mara baada ya Bayern kushinda mabao 6-1. Kocha wa timu hiyo Niko Kovac amedai atahakikisha anampa nafasi mchezaji huyo kwa ajili ya kuonesha kipaji chake kwa kuwa ni mmoja kati ya wachezaji wenye uwezo mkubwa katika safu ya kiungo. “Lengo letu ni kumjenga mchezaji huyo, tutampa nafasi ili aweze kuonesha kipaji chake. Katika michezo ambayo amepata nafasi ameonesha kiwango kizuri na ameonesha kuwa ana kitu cha kuweza kuisaidia timu. “Anajua jinsi ya kutengeneza nafasi, tunajua kwa sasa hayupo fiti kwa asilimia 100, hivyo katika michezo ijayo tutampa nafasi ya kucheza ndani ya dakika 60 hadi 70 na kwa kufanya hivyo tunaamini atarudi kwenye ubora wake,” alisema kocha huyo. Mbali na Bayern Munich kushinda mabao 6-1, lakini wanashika nafasi ya pili kwenye msimamo wa Ligi baada ya kucheza michezo mitatu na kushinda miwili huku wakitoa sare mmoja, huku wakiongozwa na Red Bull Leipzig wenye pointi tisa baada ya kushinda michezo yote mitatu.	2
291	 Na MOHAMED KASSARA -DAR ES SALAAM MABINGWA watetezi wa Ligi Kuu Tanzania Bara, Yanga, leo inashuka dimbani kusaka pointi tatu ugenini dhidi ya Majimaji katika mchezo wa Ligi Kuu utakaopigwa kwenye Uwanja wa Majimaji, Songea. Katika mchezo huo, Yanga itaingia uwanjani ikifahamu kwamba inahitaji ushindi ili kurefusha pengo kati yake na mpinzani wake mkuu, Simba ambayo kesho itaumana na Mwadui FC kwenye Uwanja wa Uhuru, Dar es Salaam. Yanga ipo nafasi ya tano katika msimamo wa ligi hiyo ikiwa na pointi nne, baada ya kucheza michezo  miwili, ikianza kwa kulazimishwa sare ya bao 1-1 na Lipuli FC kabla ya kuibuka na ushindi wa bao 1-0 dhidi ya Njombe Mji wiki iliyopita. Kama itafanikiwa kavuna pointi tatu leo, itafikisha pointi saba, ambazo zitaipeleka juu na kuiacha Simba ikisalia na pointi nne kabla ya mchezo wa kesho dhidi ya Mwadui. Katika mchezo huo, Yanga itataka kuendeleza ubabe wao baada ya kuibuka na ushindi wa bao 1-0 dhidi ya Majimaji katika mchezo uliozikutanisha timu hizi msimu uliopita kwenye uwanja huo. Majimaji kwa upande wake itaingia uwanjani ikisaka ushindi kwa sababu kuu mbili, moja ikiwa kulipa kisasi cha kulizwa msimu uliopita, pili kuwapa faraja mashabiki wake baada ya kuishuhudia timu hiyo ikikosa ushindi katika michezo yake miwili msimu huu. Wanalizombe hao walizindua kampeni zao za Ligi Kuu msimu huu kwa kucharazwa mabao 2-0 na Mbeya City kwenye Uwanja wa Majimaji kabla ya kulazimisha sare ya mabao 2-2 ugenini na maafande wa Tanzania Prisons. Sababu hizo zinaufanya mchezo kati ya timu hizo kuwa na upinzani mkubwa, kwani kila upande utataka kulinda heshima yake na kujiweka vizuri katika msimamo wa ligi hiyo. Habari njema kwa wapenzi wa Yanga ni maendeleo mazuri ya afya ya kiungo wao Mzimbabwe, Thabani Kamusoko, ambaye alishindwa kumaliza dakika 90 katika mchezo uliopita kutokana na kusumbuliwa na maumivu ya nyonga. Meneja wa Yanga, Hafidhi Salehe, aliliambia MTANZANIA kwamba, wana matumaini ya kumtumia Kamusoko leo baada ya hali yake kiafya kuendelea vizuri. “Maandalizi yako vizuri, wachezaji tuliokuja nao wapo fiti, hali ya Kamusoko imezidi kuimarika, lakini suala la kucheza au kutocheza ni uamuzi wa kocha ambaye anajua nani amtumie kulingana na mchezo husika,” alisema Hafidhi. Wakati meneja huyo akijigamba kuwa wako tayari wa vita hiyo, benchi la ufundi la Majimaji limewapa maagizo maalumu mabeki wa timu hiyo wanaoongozwa na  kitasa, Tumba Sued, kuhakikisha wanatumia mbinu sahihi kuwazima washambuliaji wa Yanga wanaoongozwa na mkali wa mabao, Ibrahim Ajib, ili wasifurukute. “Nimeichunguza Yanga wakati ikicheza na Njombe Mji, nimebaini mapungufu yao kwenye baadhi ya sehemu, hivyo nitatumia machache niliyoyaona kuhakikisha napata ushindi katika mchezo huo,” alisema Kondo. Mbali na mchezo huo, ligi hiyo itaendelea katika viwanja vingine vinne, ambapo Mtibwa Sugar iliyoanza msimu kwa kishindo ikishinda michezo yote miwili itakuwa mwenyeji wa Mbao FC kwenye Uwanja wa Manungu Complex, Morogoro. Stand United baada ya kujeruhiwa na Lipuli kwa kulazwa bao 1-0 itakuwa mwenyeji wa Singida United kwenye Uwanja wa Kambarage mjini Shinyanga, Ndanda FC kutoka kule Mtwata itakuwa mgeni wa Prisons kwenye Uwanja wa Sokoine jijini Mbeya, wakati Lipuli FC itaikaribisha Ruvu Shooting kwenye Uwanja wa Samora, Iringa.	2
292	 NAIROBI, KENYA RAIS Uhuru Kenyatta wa Kenya, amepiga marufuku matumizi mabaya ya fedha za umma kwa kutoa amri ya kuzuia miradi yote mipya ya maendeleo nchini humo. Akizungumza juzi katika ukumbi wa Kenyatta International Convention Centre na makatibu wakuu, wakurugenzi, makamu wakuu wa vyuo vya umma na wenyeviti wa mashirika ya umma, Rais Kenyatta ametoa amri hiyo kwa taasisi zote za umma kutoanzisha miradi mipya ya maendeleo hadi ile iliyopo itakapokamilika. Ameongeza kuwa miradi yote mipya ya maendeleo ikifanyika tangu kutolewa amri hiyo na bila idhini ya Hazina ni kosa ambalo adhabu yake ni kufukuzwa kazi kwa ofisa yeyote. “Hakutaanzishwa mradi mpya sasa hadi mtakapokamilisha le iliyopo. Kama hamtamaliza kwa wakati hiyo ni juu yenu, lakini lazima mmalize kwanza ndipo mtaruhusiwa kuanzisha mipya. Miradi itakayoruhusiwa ni ile iliyopo kwenye ajenda nne za maendeleo, lakini hata hiyo nayo inatakiwa kuidhinishwa na makatibu wakuu au wakurugenzi wa Hazina,” alisema Kenyatta. Rais huyo aliwaonya maofisa wa Serikali wote watakaojichukulia amri mkononi kuanzisha na kuendelea na miradi mipya kabla ya kumaliza ile iliyopo kwa wakati huu na bila kibali cha mamlaka ambako hatua zote muhimu ikiwemo mamlaka ya ununuzi itahusika kupitisha.	0
293	NA ADAM MKWEPU, DAR ES SALAAM BEKI na nahodha wa klabu ya soka ya Yanga, Nadir Haroub ‘Cannavaro’, amemjibu kocha mkuu wa timu ya soka ya Tanzania (Taifa Stars), Charles Boniface Mkwasa, kwamba hakuridhika na utaratibu alioutumia katika kumuondolea majukumu ya unahodha aliyokuwa nayo katika timu ya taifa. Kauli ya Cannavaro imekuja baada ya kufanya uamuzi mgumu wa kustaafu, siku chache tangu Mkwasa kumtangaza mshambuliaji wa klabu ya TP Mazembe, Mbwana Samatta, kuwa nahodha katika michuano ya kimataifa na Cannavaro nahodha kwa michuano ya Kombe la Afrika kwa wachezaji wa ndani maarufu kama Chan. Samatta alitangazwa nahodha mpya wa kikosi hicho siku chache baada ya kutwaa tuzo ya Mchezaji Bora wa Afrika kwa wachezaji wa ndani, akichukua nafasi ya mkongwe huyo ambaye alikuwa nahodha wa kikosi hicho kwa muda wa miaka 10 tangu aliporithi kijiti hicho kutoka kwa Shadrack Nsajigwa ‘Fuso’. Akizungumzia hatua hiyo jana jijini Dar es Salaam, Cannavaro alisema hana kinyongo na Mkwassa wala mchezaji aliyepewa nafasi ya unahodha (Samatta), lakini hakuridhishwa na utaratibu uliotumika katika kutoa majukumu hayo. “Sina kinyongo na Samatta kwa kuwa ni utaratibu wa kila timu duniani kufanya hivyo kutokana na mafanikio aliyoyapata mchezaji kimataifa, pia nina imani Samatta ataisaidia sana timu hii. “Sijaridhishwa na utaratibu uliotumika kumpa cheo hicho Samatta kwakuwa ilitakiwa ifanyike kwa utaratibu ambao ungetoa fursa ya mimi kuagwa kama tulivyofanya kwa wengine wakati napewa cheo hiki,” alisema Cannavaro. Cannavaro alisisitiza kwamba, hakupanga kustaafu mwaka huu kwa kuwa tayari mwaka jana alitangaza kufanya hivyo baada ya miaka miwili ijayo. “Agosti mwaka jana nilisema kwamba ningestaafu baada ya miaka miwili ijayo, ghafla nilijikuta nimebadili uamuzi wangu kutokana na yaliyotokea,” alisema Cannavaro. Beki huyo kisiki alieleza kwamba, asingependa kumuona beki mwenzake Aggrey Morris akistaafu wakati huu kwa kuwa bado ana msaada katika timu ya taifa. “Nimesikia kupitia vyomba vya habari kwamba Morris anataka kustaafu, mimi ningemshauri asingefanya hivyo kwa kuwa bado ana muda mzuri wa kuisaidia timu ya Taifa,” alisema Cannavaro na kuongezea kwamba kwa sasa mawazo yake anayaelekeza katika kuisaidia klabu yake ya Yanga.	2
294	 TIMU ya taifa ya soka ya wanawake ya Tanzania, Twiga Stars, jana ilijiweka katika nafasi ngumu ya kusonga mbele katika mashindano ya kufuzu kwa Michezo ya Olimpiki baada ya kulazimishwa sare ya 2-2 na wenzao wa Jamhuri ya Kidemokrasia ya Congo.Katika mchezo huo uliopigwa kwenye Uwanja wa Taifa Jijini Dar es Salaam, Congo ndio walikuwa wa kwanza kupata bao na kuwafanya Twiga Stars kuwa na kazi ya kusawazisha. Baada ya kuwa nyuma kwa mabao 2-1, Twiga Stars walisawazisha kupitia kwa Asha Rashid aliyefunga bao katika dakika ya 78 kwa kichwa na kuibua matumaini ya kuweza kuibuka na ushindi katika mchezo huo.Twiga Stars ilikosa penalti baada ya mchezaji wake, Fatuma Khatibu kupiga penalty hiyo iliyopanguliwa na kipa wa Congo na kurudi uwanjani na mpira kuokolewa na mabeki wa Congo huku wachezaji wa Tanzania wakiduwaa badala ha kuukimbilia mpira huo. Penalti hiyo ilitolewa baada ya Monica Kanyinda wa DRC kumuangusha Deonisia Daniel wa Twiga Stars katika eneo la hatari.Twiga ilipata bao lake la kwanza kupitia kwa Deonisia Daniel akafunga kwa kichwa akimalizia krosi ya Stumai Aabdallah katika dakika ya 46. Twiga Stars sasa inahitaji ama ushindi wa aina yoyote au sare ya kuanzia mabao 3-3 katika mchezo wa marudiano utakaofanyika Aprili 9 Congo ili iweze kuvuka hatua inayofuata na kucheza dhidi ya Guinea kabla ya kufuzu kwa Michezo ya Olimpiki itakayofanyika Tokyo, Japan 2020.Kocha wa Twiga Stars Bakari Shime akizungumza baada ya mchezo huo aliwapongeza wachezaji wake na kusema kuwa mchezo ulikuwa mgumu, lakini walijitahidi kupambana. Naye Waziri wa Habari, Utamaduni, Sanaa na Michezo Dk Harrison Mwakyembe alisikitishwa na idadi ndogo ya mashabiki waliojitokeza kuishangilia Twiga Stars na kuwataka siku zijazo kuwe na utaratibu mzuri wa kuwashawishi wanafunzi hasa wasichana kuingia uwanjani.	2
295	 Kwa mujibu wa Mkurugenzi wa Maendeleo ya Michezo, Dk Yusuph Singo, wachezaji hao walikamatwa JNIA usiku wa kuamkia jana kabla ya kupanda ndege kwenda Italia, ambako haijulikani walikuwa wanakwenda kushiriki mashindano gani. Alisema kuwa msafara huo wa watu 10 ulizuiwa baada ya kutokuwa na kibali kutoka katika chama cha taifa cha mchezo huo wala kile cha BMT.Hata hivyo, haikujulikana walitaka kupanda ndege gani na walikuwa wakienda Italia kushiriki mashindano yapi. Singo alisema wachezaji hao ambao majina yao hayakupatikana, wamezuiwa katika Kituo cha Polisi cha Uwanja wa Ndege JNIA Terminal Three kwa mahojiano zaidi.Mkurugenzi huyo wa michezo alimtaja mtu mmoja anayejulikana kwa jina la Bundala kuwa naye anashikiliwa na polisi kwa kuwa yeye ndiye alikuwa akiratibu safari hiyo. Hata hivyo, juhudi za kumpata Kamanda wa Kanda ya Viwanja vya Ndege nchini, Robert Mayala kuzunguzia suala hilo zilishindikana baada ya kutopokea simu yake kila alipopigiwa.Naye Katibu Mkuu wa Baraza la Michezo la Taifa (BMT), Mohamed Kiganja awali akizungumza na gazeti hili alisema kuwa Bundala amekuwa akijishughulisha na judo wakati alifungiwa maisha kujihusisha na mambo ya judo. “Hawa watu wa judo wanashangaza sana wanamuachia shughuli zao Bundala wakati alishafungiwa maisha kujihusisha na mchezo huo,” alisema Kiganja kwa njia ya simu. Juhudi za gazeti hili zinaendelea kumsaka Kamanda Mayala ili kupata taarifa kamili za wachezaji hao.	2
296	 WAZIRI Mkuu, Kassim Majaliwa amewahakikishia wananchi kwamba ahadi zote zilizotolewa na Rais John Magufuli katika maeneo mbalimbali nchini zitakuwa zimetekelezwa kwa zaidi ya asilimia 90 ifi kapo mwaka 2020.Alisema Serikali ya Awamu ya Tano imedhamiria kuwahudumia wananchi na kuhakikisha huduma mbalimbali za kijamii kama maji, afya, nishati, elimu na miundombinu zinapatikana kwa uhakika. Alitoa kauli hiyo alipozungumza na wananchi kwenye mkutano wa hadhara uliofanyika katika uwanja wa Kituo cha Polisi cha Tarakea wilayani Rombo, akiwa katika ziara ya kikazi mkoani Kilimanjaro.Waziri Mkuu alisema wananchi waendelee kuwa na serikali yao ambayo imejipanga kutekeleza ahadi zote zilizotolewa na Rais Magufuli kama Ilani ya Chama Cha Mapinduzi (CCM) ya 2015-2020 inavyoelekeza. Pia, Waziri Mkuu alisema mtumishi mzembe, mwizi, mla rushwa na asiyewajibika hana nafasi katika serikali ya awamu ya tano, hivyo ametumia fursa hiyo kutoa wito kwa watumishi wote waimarishe utendaji wao.Waziri Mkuu alisema kila mtumishi wa umma anatakiwa ahakikishe anafanya kazi kwa bidii ili kuiwezesha serikali kutimiza lengo lake la kuboresha maendeleo ya wananchi kwenye maeneo mbalimbali nchini hususani ya vijijini.“Iwapo watumishi wa umma watatimiza majukumu yao ipasavyo changamoto nyingi zinazowakabili wananchi kama upatikanaji wa maji zitakuwa historia kwa kuwa Serikali inatoa fedha nyingi kwa ajili ya utekelezaji wa miradi hiyo.”Waziri Mkuu alisema kwa sasa serikali inatekeleza Kampeni ya Rais Magufuli ya kumtua mama ndoo kichwani, ambapo itahakikisha kwamba wananchi wote wanapata huduma ya maji karibu na makazi yao.Wakati huo huo, Waziri Mkuu aliwaagiza viongozi wa Halmashauri ya Wilaya ya Rombo kwa kushirikiana na Madiwani wahakikishe wanaboresha masoko katika mipaka ya Holili na Tarakea ili yawe katika viwango vya kimataifa.Waziri Mkuu alisema iwapo masoko hayo yaliyo katika mpaka wa Tanzania na Kenya yataboreshwa yatawavutia na wananchi wa Kenya kuja kufanya biashara, hivyo kuiwezesha halmashauri hiyo kuongeza mapato.	1
297	 Klabu ya soka ya Yanga SC imetaza rasmi kutua kwa straika Tariq Seif Kiakala kwenye timu hiyo yenye makao yake makuu Mitaa ya Twiga Kariakoo jijini Dar es salaam Kabla ya kututa Yanga Tariq Seif aliwahi kucheza  vilabu vya Stand United na Biashara United vya hapa nchini kabla ya kutimukia DEKERNES FC ya huko misri ambako Yanga wamemtoa  Bado haijawekwa wazi kuwa Tariq amesaini kandarasi ya miaka mingapi ndani ya Yanga kwani ndoa kwanza amekuja leo nchin kwa ajili ya mazungumzo na klabu hiyo na kusaini kandarasi hiyo   Tariq Seif Kiakala Rasmi atua Young Africans.. #tzsportpesa – Bashiri na ushinde  #gsmtanzania Brand yako mzawa  #taifagastanzania #Afyadrinkingwater #azamtvtz  #Gsmfoam tumia godoro chapa Gsm A post shared by  Young Africans Sports Club (@yangasc) on Dec 12, 2019 at 6:59am PST  Aidha katika hatua nyingine klabu ya Yanga imefanikiwa kushindi rufaa dhidi ya beki wa timu hiyo Vicent Endwar (Dante) aliyekata rufaa kwenye shirikisho la soka nchini TFF akitaka kulipwa malimbikizo ya stahiki zake   Dante ameamuliwa kuripoti kwa muajili wake (Yanga) mara moja na kuna uwezekano wa kuwa sehemu ya kikosi kilichoenda kwenye ziara mkoani Kigoma   BREAKING NEWS . .Yanga washinda rufaa yao dhidi ya beki Andrew Vincent 'Dante'. Yanga walikata rufaa TFF baada ya Dante kugoma. Beki huyo ameamriwa kuripoti mara moja kwa mwajiri wake A post shared by  Gift Macha (@giftmacha_official) on Dec 12, 2019 at 7:43am PST 	2
298	 LICHA ya Azam kuongoza ligi, kocha wake Hans van Pluijm anakosa amani.Pluijm ameliambia gazeti hili pamoja na kuongoza ligi, amekuwa na wasiwasi wa kuendelea kubaki kileleni kwa muda mrefu kutokana na kasi, pointi na michezo waliyopishana na timu zinazomfuatia.Azam inaongoza ligi kwa pointi 18 baada ya mechi nane, ikifuatiwa na Mtibwa Sugar yenye 17 iliyocheza mechi tisa.Yanga inafuata ikicheza mechi sita na kufikisha pointi 16, sawa na Singida United inayoshikilia nafasi ya nne baada ya kudondoka dimbani mara tisa. Simba ambayo ni bingwa mtetezi ina pointi 14 ilizovuna baada ya mechi saba.Kocha huyo amekiri kuwa utofauti huo mdogo umemfanya aumize kichwa na kuhitaji ushindi kila mechi itakayokuja mbele yao, lakini pia ikibaki katika majaliwa ya mchezo husika huku akiomba asikutwe na majeruhi ili kuziepuka Simba na Yanga zinazoonekana kuwa na mwendo mzuri zaidi katika timu anazochuana nazo kileleni.“Hii inaonesha kila timu inataka ubingwa na huwezi kutabiri itakuwaje mwisho wa msimu, lakini kupishana huku kunatupa changamoto ya kuhakikisha tunapata matokeo mazuri katika kila mchezo ulio mbele yetu.“Mfano Yanga, ipo karibu kabisa na sisi ikiwa imecheza mechi chache tu, sasa katika vita hiyo pia inahitaji ubora wa kikosi, huku ukiwa hujui nini kitatokea mbele kama vile kupatwa na majeruhi au vinginevyo, unaweza kuwa na amani pengine kama tungekuwa sawa kimichezo na Yanga, lakini wapo karibu yetu na michezo michache, unaona jinsi gani inahitaji kupambana,” alisema Pluijm.	2
299	Baada ya kusubiri kwa muda mrefu sasa hatimaye keptaini wa timu ya Taifa ya Tanzania Mbwana Sammata ametangazwa rasmi kujiunga na Klabu ya ligi kuu ya uingereza (Aston Villa) akitoa KRC Genk. Samatta ambaye alikuwa akichezea Genk akitoa TP Manzembe jana usiku ametangazwa rasmi kuitumikia klabu ya Aston Villa hivyo kwa miaka 4 na nusu na anavunja rekodi ya kuwa mtanzania wa kwanza kucheza ligi kuu ya Uingereza.   We are delighted to confirm the signing of @Samagoal77 on a four-and-a-half-year deal! ✍️ #KaribuSamatta 🇹🇿 #AVFC A post shared by  Aston Villa FC (@avfcofficial) on Jan 20, 2020 at 12:18pm PST  Taarifa rasmi za usajili wa Sammata zilianza kusubiriwa kwa hamu tangu wiki iliyopita lakini kutangazwa kwake kulichelewa kutokana na taratibu mbalimbali ambazo zilikuwa bado zinafuatiliwa. Kusajiliwa kwa Sammata Aston Villa huenda kukaiongezea mashabiki wengi timu hiyo kwan watanzania sasa wataanza kuifuatilia hata idadi ya wafuasi wao katika mitandao ya kijamii imeongezeka. Klabu yake ya zamani ya nchini Ubeligiji imemtaki kila la kheri baada ya usajili wake kukamilika, imeposti mafanikio aliyoyapata katika kilabu hiyo na kumwambia ahsante.   Thank you for everything, Ally and good luck at @avfcofficial ! @samagoal77 💪👋💙#krcgenk #samengenk A post shared by  KRC Genk (@krcgenkofficial) on Jan 20, 2020 at 12:58pm PST  Mwenyewe amesema watanzania watajisikia fahari kumuona mtu wao akicheza katika ligi hii.   “For me it means a lot. In Tanzania, it will be the moment they’re going to watch one of their own playing in the Premier League for Aston Villa.” – @Samagoal77 🇹🇿 #KaribuSamatta #AVFC A post shared by  Aston Villa FC (@avfcofficial) on Jan 20, 2020 at 1:48pm PST 	2
300	Mwandishi wetu-Dar es Salaam Kampuni ya TOL Gases Limited, imetangaza kutoa gawio la Sh bilioni moja kwa wanahisa wake ikiwa ni mara ya kwanza kufanya hivyo kwa kipindi ha miaka 20 tangu walipoingia kwenye Soko la Hisa Dar es Salaam (DSE). Hayo yamesemwa leo Juni 28, na Mkurugenzi Mtendaji wa TOL Gases Limited,  Daniel Warungu wakati wa mkutano wa mwaka 2019 uliofanyika jijini Dar es Salaam. Amesema kutokana na mageuzi makubwa ya kiutendaji  ambayo yamefanyika katika menejimenti hivi sasa wamekuwa wakijiendesha kwa faida na kwa mwaka wa fedha wa 2018 wamepata faida ambayo imewezesha kuanza kutoa gawio ikiwa ndio mara ya kwanza kufanya hivyo tangu mwaka 1998 walipoingia kwenye Soko la Hisa.  “Kwa kweli hivi sasa tunajivunia kwani tunajiendesha kwa faida, na ndiyo maana leo tumekutana na wanahisa kutangaza kugawa gawio ambapo hisa moja ni Sh. 17.37, jumla ya gawio ambalo limetengwa kwa wanahisa ni Sh. bilioni moja. “Tunawashukuru wanahisa wote, menejimenti na bodi ya wakurugenzi kwa namna ambavyo wameshirikiana kwa pamoja kuhakikisha kampuni yetu tunafanya vizuri kwenye kuuza bidhaa zetu katika soko,” amesema Warungu.  Amesema katika kuhakikisha wanapata faida waliamua kupunguza matumizi yasiyokuwa ya lazima na kuongeza uzalishaji wa bidhaa zenye ubora na matokeo yake leo wanajipongeza kwa mafanikio yanayokwenda sambamba na utoaji wa hisa kwa wanahisa wote. Kuhusu mikakati yao amesema ni pamoja na kununua mitambo miwili na kuongeza magari kwa ajili ya kusafirisha bidhaa katika nchi za SADC pamoja na Afrika Mashariki na kufafanua katika uamuzi wa Serikali ya Awamu ya Tano kuhamasisha ujenzi wa viwanda umeisaidia kampuni yao kuongeza idadi ya wateja.  “Tunalo soko la uhakika ndani ya nchi ya Tanzania, lakini pia tunafanya biashara zaidi ya kuuza bidhaa zetu kwenye nchi mbalimbali za Afrika. Hivyo katika kufurahia mafanikio yetu , tunakwenda pamoja na kuweka mikakati ya kujiimarisha zaidi,” amesema. Kwa upande wake Mwenyekiti wa Bodi wa Kampuni hiyo, Michael Shirima, amewahakikishia wanahisa wote kuwa wamejiridhisha na utendaji kazi wa menejimenti ya sasa ambayo inafanya kazi vizuri na wameanza kuona matumaini makubwa ya kufanya vizuri.  “Tunawapongeza menejimenti yetu, huko nyuma kwa miaka mingi hatukuwa tunafanya vizuri na ndio maana hatujapata gawio lakini safari hii tunapata gawio, hata hivyo menejimenti tuliiuliza zaidi ya mara moja hili la gawio litakuwa kila mwaka au itakuaje, wametujibu kuanzia sasa itakuwa ni kila mwaka kwani wanakwenda vizuri,” amesema.	1
301	 SHIRIKA la Ndege Tanzania (ATCL) ni moja ya sekta zilizonufaika na Mkutano wa 39 wa Nchi za Jumuiya ya Maendeleo Kusini mwa Afrika (SADC) uliomalizika jana jijini Dar es Salaam.Aidha, shirika hilo limeazimia kumaliza changamoto za ucheleweshaji wa safari, uahirishaji wa safari na utoaji wa taarifa kwa abiria pindi kunapokuwa na hitilafu ili kuondoa adha hiyo kwa abiria na kuwapo sokoni kimataifa.Mkurugenzi Mkuu wa ATCL, Ladislaus Matindi, amesema hayo jana wakati akizungumza na waandishi wa habari baada ya kufungwa kwa mkutano wa nne wa Baraza la Wafanyakazi la ATCL jijini Dar es Salaam.Kuhusu mkutano wa SADC, mkurugenzi huyo wa ATCL alisema shirika hilo limenufaika kwa kuwa kati ya marais 15 waliofika nchini kuhudhuria mkutano huo, Rais wa Comoro alitumia ndege ya shirika hilo kwa safari ya kuja na kurudi nchini kwake.Alisema wajumbe mbalimbali waliohudhuria mkutano huo pia wametumia usafiri wa shirika hilo kuja nchini na kurudi katika nchi zao.Kuhusu changamoto zinazolikabili shirika hilo, Matindi alisema linaingia katika soko la kimataifa ikiwa tayari limepata ufumbuzi changamoto mbalimbali ikiwamo ya ucheleweshaji wa ndege kwa abiria.“Kwa mfano suala la ucheleweshaji wa ndege hakuna anayetaka ila sababu zinazotokana na uzembe zikomeshwe na zile nyingine kuwe na mpango wa kudhibiti hali hiyo mapema.”“Ucheleweshaji mara nyingine unatokana na kuharibika kwa ndege na kwa kuwa ni chache zinafanyika jitihada za kuhakikisha tatizo hilo linatatuliwa,” alisema.Kwa upande mwingine, Matindi alisema kwa mara ya kwanza katika kipindi cha miezi sita wamekuwa wakipata soko la mizigo kwani wamesafirisha tani 59 za mizigo kutoka India kuja Tanzania.“Mizigo hiyo ikifika Tanzania ipo inayobaki hapa hapa na mingine inapelekwa nchi nyingine,” alisema.Alisema wanaendelea na mazungumzo na nchi za Botswana na Namibia ili wanapopeleka abiria Afrika Kusini wawe wanachukuliwa kutoka hapo na kupelekwa katika nchi hizo.Akifunga baraza hilo, Mwenyekiti wa Bodi ya Wakurugenzi ATCL, Emmanuel Koroso, alisema bodi hiyo mpya ina mtazamo mpya tofauti na ya zamani ambayo ilikuwa na mikataba isiyoeleweka pamoja na watu kuweka maslahi binafsi hali iliyozorotesha shirika hilo.	5
302	" 	Na MWANDISHI WETU      	SPIKA Mstaafu wa Baraza la Wawakilishi Zanzibar, Pandu Ameir Kificho ameisifu serikali kwa juhudi zake za kupambana  na dawa za kulevya na  vitendo vya  rushwa vilivyokuwa vikishamiri nchini.   	Hayo aliyasema mwishoni mwa wiki  kwenye mahafali ya nne ya Chuo  Kikuu cha Bagamoyo yaliyofanyika   Kawe Beach   Dar es  Salaam huku  akishuhudia  utolewaji wa  Shahada ya kwanza  ya  Udaktari wa Falsafa (PhD).   	Alisema  ni jambo ambalo linatakiwa kuungwa mkono  na kila mmoja  Tanzania ibakie kuwa nchi safi bila dawa za kulevya.    	 Alisema kitendo cha kuendelea kutoa huduma ya elimu katika mazingira magumu, tena kwenye majengo ya kupanga, inaonyesha dhamira ya dhati  kuhusu namna ya kuendeleza na kukuza  elimu nchini.   	Makamu Mkuu wa Chuo hicho, Profesa Costa Mahalu alisema  wahitimu 499  wamefanikiwa kumaliza masomo yao kwenye fani mbalimbali, wanafunzi 45 ngazi ya cheti na Stashahada 47.   	Wengine  ni  shahada 334, Shahada ya Uzamili 71 na Shahada ya Udamivu ni mmoja licha  ya uongozi wa chuo hicho kukabiliana   na changamoto  nyingi ndani ya miaka mitano.   	Alisema anashukuru kwa kupata kibali cha  kufikia hatua hiyo ya kufanya mahafali, lakini bado kuna  changamoto ya majengo kwa kuwa  bado wapo kwenye  majengo ya kupanga.   	Alisema iwapo serikali itabariki upo uhakika wa mahafali ya mwakani kufanyika  kwenye majengo ya chuo  yanayojengwa Kiromo  wilayani Bagamoyo.   	 Alisema chuo kimekuwa na malengo  ya kuwasomesha wahitimu wa chuo  kwa kuwapeleka vyuo vingine katika shahada ya uzamivu   kupunguza tatizo la wahadhiri ambalo vyuo vingi nchini vinakabiliana nalo.   	Awali, Kaimu Mkuu  wa Chuo hicho, Dk.William  Kudoja alisema  wanaendelea na utaratibu wa kuongeza kozi baada ya kukamilisha ujenzi wa majengo ya chuo Bagamoyo.   	Waliwaomba wadau ikiwamo serikali, kuhakikisha  wanasaidia kukamilisha   majengo  yao wenyewe na kuepuka  gharama kwenye majengo ya kupanga."	1
303	 MAHARUSI wawili wameibua hisia za watu mbalimbali nchini Marekani hivi karibuni baada ya kupata ajali ya helikopta na kufariki takribani saa mbili tu baada ya kufunga ndoa.Inaelezwa kuwa wawili hao, Will na Bailee Byler walifunga ndoa yao jioni ya Jumamosi, wiki iliyopita, nyumbani kwa familia ya bwana harusi katika eneo la Texas Kaskazini.Mara baada ya harusi wanaelezwa kuwa walipanda na kuondoka na helikopta hiyo iliyokuwa ikiongozwa na rubani, Gerald Lawrence, ambaye pia ametajwa kufariki dunia baada ya ajali hiyo.Kwa mujibu wa taarifa ya polisi, helikopta hiyo ilipata ajali katika eneo la lakini hata hivyo walifanikiwa kuipata siku ya Jumapili asubuhi.Watu mbalimbali wametumia mitandao yao ya kijamii kutoa pole kwa familia za wafiwa, huku wakiandika jinsi gani wameguswa na kifo cha wanandoa hao wachanga.Wawili hawa walikuwa wanafunzi wa Chuo Kikuu cha Sam Houston State.	0
304	 WAZIRI Mkuu wa Jamhuri ya Muungano wa Tanzania, Kassim Majaliwa anatarajiwa kuwa mgeni rasmi katika kilele cha tamasha la Simba Day linalotarajiwa kufanyika Agosti 8 katika Uwanja wa Taifa, Dar es Salaam.Katika tamasha la Simba Day, Majaliwa atashuhudia Simba ikiivaa Asante Kotoko ya Ghana baada ya kuwatambulisha wachezaji na benchi la ufundi kama ilivyo desturi ya klabu hiyo.Mkuu wa Kitengo cha Habari na Mawasiliano wa Simba SC, Haji Manara, amewaeleza waandishi wa habari leo jijini Dar es Salaam kuwa, Majaliwa ndiye mgeni rasmi na kuwataka mashabiki wa Simba popote walipo kujitokeza kwa wingi.“Waziri Mkuu Kassim Majaliwa ndiye atakuwa mgeni rasmi katika Simba Day tutakapocheza dhidi ya Asante Kotoko ni siku maalum kwani itakuwa na vitu vingi ikiwemo kutambulisha wachezaji wetu wapya hivyo mashabiki wajitokeze kwa wingi,” alisema Manara.Manara alisema viingilio siku hiyo vitakuwa ni Sh 5,000 kwa mzunguko, VIP B Sh 15,000 na VIP A Sh 20,000 na kutakuwa na burudani kutoka kwa msanii Tundaman, Msaga Sumu, Mwasiti, bendi ya muziki wa dansi ya Twanga Pepeta na nyingine nyingi.Pia Manara amewataka mashabiki wa timu hiyo kutojihusisha na kugushi tiketi kwani wamejidhatiti kuhakikisha watu wa aina hiyo hawapati nafasi hiyo kwani usimamizi wa tiketi wamekabidhi Suma JKT.Majaliwa ni mwanamichezo kwani ni kocha mwenye leseni B pia ni mchezaji wa kikosi cha Bunge, lakini Simba imemualika kama kiongozi wa wananchi wa Tanzania katika Serikali ya Awamu ya Tano.Sherehe Maalum za Simba ambazo hufanyika kila mwaka ambapo klabu hiyo hutumia fursa ya kutangaza kikosi chake cha msimu na kutambulisha jezi zao rasmi za msimu huo.Kikosi cha Simba kitatua nchini keshokutwa Agosti 6 kutoka Uturuki, ambako kimepiga kambi ya maandalizi kwa ajili ya msimu wa mwaka 2018/19. Leo Simba inataanza shamra shamra zake kwa kufanya usafi wa mazingira, kutoa misaada na kuchangia damu.	2
305	Na MWANDISHI WETU-MOROGORO CHAMA Cha Mapinduzi (CCM) kimewataka wanasiasa wa vyama vya upinzani kutumia kwa weledi na umakini majukwaa ya kisiasa kuwaelimisha wananchi kuhusu umuhimu wa Muungano wa Tanganyika na Zanzibar. Pia kimesema kuwa suala hilo la Muungano ni lazima liangaliwe kwa masilahi mapana kwani limegusa maisha ya watu wa pande zote mbili na katu hakiko tayari kuona unataka kuvurugwa. Akizungumza jana mjini hapa kuhusu maadhimisho ya miaka 55 ya Muungano yanayofanyika leo, Katibu wa CCM Mkoa wa Morogoro, Shaka Hamdu Shaka, alisema wanasiasa wanaotumia Muungano kama mtaji wa kujitafutia umaarufu waungwe mkono na wananchi sasa hakuna budi kuepukwa kwani wanaweza kuleta madhara kwa jamii na nchi. Alisema Muungano wa Tanganyika na Zanzibar licha ya kuwa na nia njema, udugu na asili, unadumisha mila na jadi za wananchi wake, ukibeba maisha ya watu zaidi ya milioni 55 baada ya miaka 55 kupita tangu ulipoundwa. “Wanasiasa waache kutumia kasoro ndogondogo zilizopo katika Muungano kusaka kiki za kisiasa. Muungano ni tunu na pia ni jambo nyeti linalobeba maisha na usalama wa watu. Kuna wananchi ambao hawakuona ukoloni ila wanatambua Muungano kwani wamezaliwa wakijikuta huru na wamoja kwa miongo kadhaa sasa,” alisema. Shaka alishangazwa na wanasiasa wanaotumia dosari za Muungano kwa lengo la kufikia malengo yao kisiasa au matamanio yao ya kupata madaraka kwa kuwataka waache kwani wanaweza kuleta misiba na majuto kutokana na kauli zao. “Vinywa vya wanasiasa viwe na ashakum ya kuchagua maneno. Visibomoe kuta zinazolinda Muungano, bali zijenge dhamira njema, isiwe njiti za kiberiti karibu na mapipa ya petroli na zisitoe cheche na moto kwani Muungano una maisha ya watu na usalama wao,” alisema.  Alisema ikiwa kuna watu bado wanafikiri Muungano ni wa faida kwa kina marehemu Mwalimu Julius Nyerere na Hayati Sheikh Abeid Karume au kwa TANU na ASP, huo kwao utakuwa ni mtazamo hasi. “Muungano umekusanya watu wa makabila tofauti, dini, mila, desturi na maisha yao kwenye mikoa yote. Anayesaka madaraka na asake kivyake ila asichezea Muungano. “Tubishane, tulumbane na kutaniana kwa mambo mengine bila kudhihaki Muungano,” alisema Shaka Alisema wanasiasa ndio waliosababishia Muungano wa Libya na Misri kuvunjika mapema pamoja na ule wa Ghana na Guenea, Senegal, Gambia na Mali ambao pia nao ulivurugika. Shaka aliwataka wanasiasa wa Tanzania na Afrika kujifunza kutoka mataifa ya Ulaya na Marekani ambayo sasa yamekuwa yakipiga hatua kutokana na faida ya kuungana kwao. “Uingereza, Ujerumani na Marekani ni mataifa yenye asili ya muungano kihistoria. Wanasiasa wake wanazungumza mengine katika mustakabali wao bila kuhatarisha miungano yao. Marekani hutashuka chini ya jukwaa mtu mmoja ukihamasisha nchi moja ijitoe katika muungano wa nchi zao 52,” alisema.  Hata hivyo katibu huyo amepongeza juhudi za marais Dk. John Magufuli na Dk. Ali Mohamed Shein kwa umakini na umahiri walioonesha katika kulinda na kuutetea Muungano wa Tanzania katika uongozi wao.	1
306	 Shirika la Umoja wa Mataifa Linaloshughulika na Masuala ya Ukimwi (Unaids), limesema hadi kufikia Desemba 2016, watu milioni 36.7 walikuwa wanaishi na Virusi Vya Ukimwi (VVU) duniani. Akiwasilisha mada wakati wa kongamano la kisayansi kuhusu mwenendo wa Ukimwi nchini, Ofisa Mipango wa Unaids, Fredrick Macha, amesema kila siku kuna maambukizi mapya 5,000 kutoka kwa watu wazima na watoto duniani ambapo asilimia sita ya maambukizi hayo yanatoka katika nchi za Kusini mwa Jangwa la Sahara. Mkurugenzi wa Tume ya Taifa ya Kudhibiti Ukimwi (Tacaids), Dk. Leonard Maboko, amesema matokeo ya utafiti wa viashiria vya Ukimwi nchini (2016/2017), yatatolewa wakati wa maadhimisho ya Siku ya Ukimwi Duniani, Desemba Mosi.	3
307	 WAZIRI wa Nchi, Ofisi ya Makamu wa Rais, Muungano na Mazingira Mussa Azzan Zungu ameingia rasmi katika ofisi hiyo, huku akiahidi kazi yake ya kwanza ni kupambana na mifuko ya plastiki, inayoendelea kutumika nchini kinyemela.Kutokana na hilo, ameliagiza Baraza la Taifa la Mazingira (NEMC) kujitathmini na kujiuliza, kwa nini mifuko hiyo, bado ipo mitaani na kupitishwa kinyemela mipakani, huku ikiwa haina alama ya mtengenezaji kama sheria inavyotaka.Makamu wa Rais, Samia Suluhu Hassan amemtaka pia Waziri huyo kushughulikia masuala ya Muungano, kwa kuwa na yenyewe ni mazito kuliko hata ya mazingira.Zungu aliyasema hayo Dar es Salaam juzi jioni baada ya kuapishwa na Rais Dk John Magufuli, kushika wadhifa huo akichukua nafasi ya Waziri wa sasa wa Mambo ya Ndani ya Nchi, George Simbachawene.“Mheshimiwa rais, wizara hii ni ngumu lakini muhimu kwa taifa letu, tunazo changamoto kwenye wizara na kwenye utendaji wa NEMC na tunazo changamoto kwenye watumishi wa NEMC,” alisema Zungu.Alisema Rais Magufuli alipiga marufuku matumizi ya mifuko ya plastiki na kufanikiwa, lakini kwa sasa mifuko hiyo imeanza kurejea kwa njia za pembeni.“Inarudi kwa njia ya packages (vifungashio) ambayo inageuzwa na kuwa carrier bags (vibebeo) na hivyo kuchafua mazingira kinyume na kanuni zilizopo.“Nawaomba watu wa NEMC tuulize kwanini vitu hivi viko mitaani, kwanini vitu hivi vinapita kwenye mipaka, kwanini vitu hivyo viko mitaani na havina label (alama ya mtengenezaji) kinyume na sheria na kanuni”, alisema.Kwa upande wake, Makamu wa Rais alisema pamoja na kwamba waziri Zungu amezungumza vizuri, lakini hajazungumzia mambo ya Muungano.“Mara nyingi wateuliwa hawa wanakwepa kuzungumzia mambo ya Muungano. Muungano una challenge nyingi, si kubwa sana kwamba upo hatarini, hapana, bali ni mambo ya kufanyia kazi, ni mambo ya kufuatilia sasa hivi na ni mambo ya kuhakikisha kwamba Muungano wetu wa Tanzania unadumu,” alisisitiza.Alieleza kuwa katika kudumisha Muungano mwaka huu, kuna kazi kubwa ya kufanya katika wizara hiyo na watendaji, kuhakikisha kwamba pande zote mbili za Jamhuri ya Muungano wa Tanzania, zinashinda uchaguzi mkuu mwaka huu na Muungano kuimarika na Tanzania isonge mbele.“Kwa hiyo una kazi kubwa (Zungu) na mara baada ya kuingia, tutakutaka ufanye ziara pande zote mbili za Muungano ili uweze kujua yaliyomo ndani yake, kwani ni makubwa kuliko ya mazingira, ingawa na mazingira nayo yana ukubwa wake, kwa hiyo pole na karibu sana ndani ya ofisi yetu,” alisisitiza Makamu wa Rais.	1
308	 Msemaji wa Simba, Haji Manara alisema jana Dar es Salaam kuwa ripoti ya Kocha Mkuu Dylan Kerry inamhitaji kocha huyo kurudi kuendelea kukinoa kikosi hicho. Kocha huyo alijiunga na Simba Julai kwa mkataba wa miezi mitatu ambapo mkataba wake ulipokwisha Septemba alirudi kwao.Awali, Mjumbe wa Kamati ya Utendaji ya Simba, Collin Frisch alilieleza gazeti hili kuwa Kocha huyo ameondoka baada ya mkataba wake kumalizika na kwamba hawakumhitaji kuendelea kukinoa kikosi hicho. “Ripoti ya kocha wetu inamtaka Momccilovic kurudi, kwa hiyo tunategemea atarudi kama ambavyo imeelezwa,” alisema Manara.Kocha huyo kutoka nchini Serbia ana uzoefu mkubwa katika fani ya mpira wa miguu hususani mazoezi ya viungo. Dusan amefundisha klabu mbalimbali duniani katika nchi za Malaysia, Indonesia, Georgia ambako alikuwa kocha wa mazoezi ya viungo wa klabu ya FC Dinamo ambayo ilicheza mechi za awali ya klabu bingwa ya Ulaya-UEFA, Bosnia & Herzegovina, Oman na Belgrade Pia ana uzoefu wa kufundisha na kufanya kazi Afrika, ameshawahi kufanya kazi na kufundisha timu ya FC Sogor Tobruk Libya.Kocha huyo ni mhitimu wa Shahada ya Kwanza ya Mazoezi ya Viungo aliyoipata Belgrade, Serbia.	2
309	Rais wa Shirikisho la Soka Tanzania (TFF), Wallace Karia, amesema hakuna timu yoyote itakayoruhusiwa kubadili rangi ya nembo ya mdhamini katika jezi. Kauli hiyo imekuja kufuatia sintofahamu ya nembo ya mdhamini mkuu ambaye ni Vodacom na Yanga kubadilishwa misimu kadhaa nyuma na kuwa ya kijani.   mambo yameonekaka kuwa tofauti kwa msimu huu na sasa rangi ambayo itatumika kwa timu zote itasalia kuwa ileile nyekundu. Karia amesema hatua za kisheria kwa atakayebadili rangi ya mdhamini zitachukuliwa. “Mkataba wetu wa udhamini una masharti yake ambayo tunatakiwa kuyafuata na hatutoruhusu yeyote kwenda kinyume nayo.  “Masharti hayo ni kama kitabu cha msahafu na kila mmoja anapaswa kuyafuata. Yeyote ambaye hatoyafuata tutamtoa kwenye familia yetu,” amesema Karia.	2
310	LONDON, ENGLAND  MBALI na timu ya West Ham kukubali kichapo cha mabao 3-1 dhidi ya Arsenal, juzi kwenye mchezo wa Ligi Kuu England, kocha wa timu hiyo Manuel Pellegrini, amedai bado yeye ni mtu sahihi wa kuisimamia timu hiyo.  West Ham walikubali kichapo hicho kwenye uwanja wa nyumbani mabao yakifungwa na Gabriel Martinelli, Nicolas Pepe na Pierre Aubameyang, jambo ambalo limemfanya kocha huyo kuendelea kuwa katika wakati mgumu wa kulinda kibarua chake.  Lakini kocha huyo anaamini mbali na kuchezea kichapo bado ana nafasi kubwa ya kuleta mabadiliko ya matokeo hayo.  “Tuliweza kuumiliki mchezo kwa dakika 60, sikushangazwa na kitendo cha mashabiki kuzomea kwa kuwa hatujaweza kushinda hapa kwa michezo mitatu, najua kama utakosa matokeo kwenye uwanja wa nyumbani lazima mashabiki watakosa furaha, inaumiza kwa kuwa timu ipo chini inashika nafasi ya 16 kwenye msimamo wa Ligi.  “Akili yangu inawaza kubadilisha matokeo na ninaamini uwezo huo ninao, hivyo mashabiki waamini hilo kila kitu kitakuwa sawa,” alisema kocha huyo.	2
311	 KHAMIS SHARIF-UNGUJA MAHAKAMA ya Mkoa Vuga mjini Unguja, imemuhukumu kifungo cha kwenda jela miaka 12, Abuu Khamis Ibrahim (40) mkaazi wa Meya Mjini Unguja kwa kosa la kubaka, kulawiti na kumtorosha mtoto wa kike miaka 15 ambaye jina lake limehifadhiwa. Mshtakiwa alipewa adhabu hiyo na mahakama hiyo, baada ya kutenda kosa hilo Febuari 24, mwaka jana kinyume na sheria. Akisomewa shtaka na Hakimu wa Mahakama hiyo, wiki iliyopita, Salum Hassan Bakari na Mwendesha Mashtaka, Shamsi Yassin alisema mshtakiwa alimtorosha mtoto huyo ambaye yupo chini ya uangalizi wa wazazi wake na kumfanyia udhalilishaki ambao ni kinyume na haki za binadamu. “Febuari 24, mshtakiwa alimtorosha mtoto ambaye yupo chini ya uangalizi wa wazazi wake na kuondoka naye saa 10 jioni na kumrejesha saa 3 usiku na kufanyia vitendo vya udhalishaji kwa kumbaka na kumlawiti,”alisema hakimu Bakari Alisema mshtakiwa, alipewa adhabu ya kifungo cha miaka 12 jela na kutoa fidia ya Sh milioni moja.Kesi hiyo, ilianzwa kusikilizwa mahakamani hapo Julai 7, mwaka jana ambapo mahakama imejiridhisha na ushahidi uliotolewa. Katika hatua nyingine za kupambana na vitendo hivyo,kesi 42 za matukio ya udhalilishaji kwa wanawake na watoto, zimeripotiwa katika dawati la jinsia Mkoa wa Kaskazini Unguja Januari hadi Mei, mwaka huu. Akiwasilisha ripoti juu ya matukio hayo, Mkuu wa Dawati la Jinsia Mkoa wa Kaskazini Unguja, Fatma Juma Mahmoud alisema matukio hayo yamefanyika wilaya za Kaskazini ‘A’ matukio 19, huku Kaskazini ‘B’ matukio 23. Alisema idadi kubwa ya kesi hizo , zipo ngazi ya upelelezi hadi sasa kwa lengo la kubaini ukweli juu ya watu wanaotuhimiwa kufanya matukio hayo. Alisema kesi nyingine mbili zipo ofisi ya Mkurugenzi wa Mashtaka (DPP), zikisubiri kufikishwa mahakamani. Akitoa muelekeo wa kesi ambayo ipo mahakamani hadi sasa, alisema ni kesi moja na kwamba kesi hiyo imesita kuendelea kuskilizwa kwa kile alichodai uwapo wa ugonjwa wa corona. Ofisa Dawati la Jinsia Wilaya ya Kaskazini ‘A’ Unguja, Khamis Kona Khamis alisema kuendelea kuwepo kwa matukio hayo katika wilaya na mkoa huo, kunachangiwa na sababu mbali mbali ikiwemo ucheleweshaji wa uandaaji wa kesi kabla kufikishwa Mahakamani. Huku Mratibu wa Dawati la Jinsia Mkoa huo, Suleiman Juma, alisema jeshi la Polisi wanakabiliana na hali ngumu katika mapambano hayo.	1
312	" 	Na RAMADHAN HASSAN-DODOMA      	MWENYEKITI wa Jumuiya ya Wazazi ya Chama Cha Mapinduzi (CCM), Abdallah Bulembo, amesema hatagombea tena nafasi hiyo wakati wa uchaguzi ujao wa jumuiya hiyo.   	Chama Cha Mapinduzi na Jumuiya zake zinatarajiwa kufanya chaguzi zake mbalimbali mwaka huu.   	Bulembo, ambaye kwa sasa ni Mbunge wa Kuteuliwa na Rais, aliyasema hayo jana mjini hapa, katika mkutano wa dharura wa jumuiya hiyo.   	Alisema kwamba, ameamua kutogombea nafasi hiyo ili wengine waweze kuongoza jumuiya hiyo.   	“Mimi siyo king’ang’anizi wa madaraka na ndiyo maana nafasi nyingi za uongozi nimekuwa nikizishikilia na kuziachia ili wengine nao wapate fursa ya kuongoza.   	“Kwa hiyo, nasema mwaka huu sitagombea, kwani ndio mwaka wa uchaguzi. Naomba msiniulize ni kwanini sigombei.   	“Hoja isije kuwa ni ubunge wangu, bali hiyo ni kawaida yangu na historia yangu inaonyesha nimekuwa diwani kwa miaka 15 na nilivyosema naondoka, watu wakaanza kuhoji kwanini ninafanya hivyo.   	“Wakati mwingine unatakiwa kuwapa fursa na watu wengine kuongoza na ndiyo maana niliwahi pia kuachia madaraka nilipokuwa kiongozi wa Chama cha Soka Tanzania wakati ule kikiitwa FAT.   	“Ila ninachoweza kusema ni kwamba, ninaondoka ndani ya jumuiya yetu na kuiacha ikiwa imara na wala sijawahi kuomba fedha CCM kwa ajili ya kufanya vikao,” alisema Bulembo.   	Akizungumzia uchaguzi katika chama hicho, aliwataka wagombea kujipima kama kweli wanafaa kutokana na utendaji kazi wao.   	“Kama ulifanya vizuri ndani ya mkoa, utachaguliwa, kama ulifanya vibaya, utakaa pembeni kwa sababu hutachaguliwa.   	“Kwa hiyo, msiokuwa na sifa, msiende kuwafanyia figisufigisu watu wanapokwenda kugombea nafasi zenu,” alisema."	1
313	Na Joseph Lino, Tanzania ina utajiri wa mifugo ambayo haijaweza kustawi vizuri katika kuinua hali ya maisha ya wananchi wengi wanaofuga kutokana na uhafidhina. Kwa sababu hiyo, malighafi nyingi zinazotokana na mifugo hupotea na kutopewa kipaumbele, hali inayosababisha wafugaji kutofaidika na sekta hiyo. Tanzania ni nchi ya pili Afrika kuwa na mifugo wengi ambao ni moja ya sekta yenye tija ya kuleta maendeleo nchini. Ngozi ni moja ya mazao yanayotokana na mifugo, lakini sekta ya ngozi bado ipo nyuma kimaendeleo kama walivyo wenye mifugo hiyo. Kwa mujibu wa Jukwaa Huru la Wadau wa Kilimo (ANSAF), kuna viwanda tisa vya kusindika ngozi zenye uwezo wa kuchakata ngozi mita za mraba milioni 40 kwa mwaka, hata hivyo viwanda hivyo vina uwezo mdogo wa kusindika malighafi inayopatikana nchini. ANSAF inasema  ngozi za ng’ombe 4,643,000 pamoja na ngozi  za mbuzi na kondoo  22,820,000 husindikwa kila mwaka, lakini husindikwa  kwa kiwango cha chini. Sekta ya ngozi bado haijaendelezwa kwa kiasi kikubwa ambacho kwa sasa sekta hiyo imetengeneza ajira chache ikilinganisha na mifugo iliyopo nchini. Kwa  mfano, wastani uzalishaji wa ng’ombe 1,000 na mbuzi 1,500 ambao huchinjwa kila siku katika machinjio ya Dodoma Mjini. ANSAF inaelezea kuwa kiasi cha Sh milioni 15 kuhitajika kujenga kiwanda cha kusindika bidhaa za ngozi. “Ngozi ya ng’ombe hununuliwa kwa Sh 8,000 na ya mbuzi Sh 2,000 na ikisindikwa huuzwa Sh 40,000 na matokeo yake kutengeneza viatu jozi nne,” inaeleza ANSAF. Kwa mantiki hiyo, mtu anaweza kutengeneza jozi  30 au 35 ambazo zinaweza kuuzwa Sh milioni 1.75 kila mwezi. Nafasi ya Tanzania  kuwa na idadi nyingi ya mifugo Kusini mwa Jangwa la Sahara, hivyo ina uwezo wa kuuza viatu na bidhaa zote zinazotokana na ngozi masoko ya nje. ANSAF inapendekeza kwamba Serikali iingie mikataba na makampuni ya nje ambayo yanaweza kutengeneza ajira na kuchangia kwenye Pato la Taifa. Kwa takwimu ya Wizara ya Kilimo, Mifugo na Uvuvi inaonesha katika mwaka 2015/16, vipande ghafi 187,000 vya ngozi za ng’ombe vyenye thamani ya Sh bilioni 2.4 na vipande ghafi 124,000 vya ngozi za mbuzi/kondoo vyenye thamani ya Sh milioni 121.5 viliuzwa nje ya nchi.  Aidha, ngozi zilizochakatwa ni vipande 1,575,139 vya ng’ombe vyenye thamani ya Sh bilioni 45 na vipande vya ngozi za mbuzi/kondoo 1,124,000 vyenye thamani ya Sh bilioni 7.5. Kwa upande mwingine, mifugo iliyouzwa ndani kupitia minadani ni ng’ombe 1,470,805, mbuzi 1,161,840 na kondoo 253,243 wenye thamani ya Sh bilioni 976.474. Katika mwaka 2015/16, idadi ya mifugo nchini inafikia ng’ombe milioni 25.8, mbuzi milioni 17.1 na kondoo milioni 9.2. Hata hivyo, uzalishaji wa nyama umeongezeka kutoka tani 597,757 (ng’ombe 319,112; mbuzi na kondoo 124,745, nguruwe 54,360 na kuku 99,540) mwaka 2014/2015 hadi tani 648,810 (ng’ombe 323,775; mbuzi na kondoo tani 129,292). Takwimu hizo zinaonesha kuwa juhudi  zinafanywa na wadau pamoja na Serikali kuongeza mazao yatokanayo na mifugo, haswa   ng’ombe lakini  inaonesha bado iko chini sana  kwani wafugaji wengi hawajaenda shule na wana utamaduni wa  kujali sana uwingi kuliko ubora wa mifugo hiyo. Watu wa makamo wanakumbuka wakati  wa awamu ya kwanza ya utawala wa nchi chini  ya Baba wa Taifa, Hayati Mwalimu Julius Nyerere wakati  ng’ombe kulikuwa na kampuni mahiri saba zinamshughulikia. Kurudia mwenendo huo si kosa ila tutafanikiwa vilivyo.	1
314	 CARDIF, Wales BONDIA wa uzito wa juu duniani,  Anthony Joshua, leo anatarajia kupanda tena ulingoni kuzichapa na Mcameroon, Carlos  Takam, kugombea  mkanda wa IBF katika ulingo wa Principality  uliopo jijini Cardif nchini Wales. Joshua anapewa nafasi kubwa ya kushinda katika pambano hilo lakini atatakiwa kuwa makini na mpinzani wake ambaye anaaminika kuwa bora na imara katika mchezo huo. Awali kila shabiki wa mchezo huo alitarajia pambano la marudio kati ya Joshua na Wladimir Klitchko Aprili 29, mwaka huu lakini baada ya raia huyo wa Ukraine kutangaza kustaafu mchezo huo ukafutwa, baada ya hatua hiyo, Joshua alitakiwa kupambana na Kubrat Pulev, iwapo alitaka kutetea mkanda wake. Ni mchezo ambao wengi walitabiri ungekuwa mkali kutokana na uimara na ubora wa mpinzani wa Joshua ambaye alidaiwa kufanana kimbinu na Klitchko. Lakini kabla ya wiki mbili ya mchezo huo, Joshua alibadilishiwa bondia wa kupambana naye badala yake alitakiwa kuzichapa na Mcameroon, Takam, baada ya mpinzani wake kuumia bega. Hata hivyo, Takam alisisitiza kwamba, anaweza kumsambaratisha mpinzani wake na kutengeneza jina lake katika uzito wa juu duniani. Promota wa mchezo huo, Eddie Hearn, alieleza kwamba, litakuwa pambano lenye msisimko mkubwa kutokana na Takam kutojulikana na watu wengi katika mchezo huo ukilinganisha na Joshua. Takam anafahamika zaidi Cameroon na Ufaransa na limekuwa jambo la ghafla kuwa mbadala na mpinzani wakati Joshua atakapojaribu kutetea mikanda yake minne ya WBA na ABF. Mcameroon huyo ambaye amepoteza michezo mitatu kati ya mapambano 39 aliyowahi kupambana, anatarajiwa kupata sapoti ya mtoto wake au mkewe atakapokuwa akizichapa leo: “Najaribu kuyafanya maisha yangu kuwa siri, lakini rafiki zangu wengi wanatarajia kuja  kushuhudia pambano hili wakitokea nchini Ufaransa. “Watu wengi kutoka Cameroon wamenieleza wanahitaji kuja kushuhudia pambano hili, hiyo ndiyo nchi yangu, kuna wakati napenda kwenda kutembelea familia yangu.” Takam ambaye anaishi Jiji la Paris,  ana uraia wa nchi ya Ufaransa, aliamua kuishi kwenye jiji hilo baada ya michuano ya Athens Olympics kumalizika. “Mimi nafahamika kwa ubora  zaidi nikiwa Ufaransa na Cameroon, lakini baada ya mzunguko wa tatu au wa nne katika pambano la leo, natarajia watu 80 ndani ya ukumbi huo watanifahamu mimi ni nani. “Waingereza wanataka kufahamu kitu baada ya kukiona, wako sawa katika hilo, nikipata nafasi ya kumdondosha Anthony, maisha yangu kwenye ngumi yatabadilika. Katika soka Cameroon tukicheza dhidi ya Nigeria ni zaidi ya mchezo maana unakuwa na upinzani mkubwa, lakini sasa tuna pambano la ngumi ambalo ni kubwa ndani ya ulingo,” alisema Takam.	2
315	"    	NA CHRISTINA GALUHANGA   	MKUU wa Wilaya ya Kinondoni, Ally Hapi ametoa siku 14  kwa uongozi wa soko la Magomeni kuhakikisha wanaondoa baa na ghala vilivyopo katikati ya soko hilo.   	Akizungumza katika ziara yake ya siku 10 ndani ya wilaya hiyo, Hapi alisema inasikitisha.kuona hata wamiliki wa ghala hizo hawafahamiki.   	Alisema uwepo wa ghala na baa katikati ya soko hilo inasababisha kuwanyima fursa wafanyabiashara walio wengi hasa wale wadogo.   	""Ninatoa siku 14 kwa viongozi wa.soko na.manispaa kuhakikisha wanaaondoa maghala haya kwani inaonyesha ni ya wafanyabiashara wakubwa hivyo waende kwa wenzao hapa hapawafai,"" alisema Hapi.   	Sambamba na hilo mkuu huyo America siku 14 nyingine kwa wafanyabiashara wanaofanya biashara nje ya soko hilo kurejea ndani ya soko.   	Alisema sheria zipo wazi na hakuna aliyejuu ya sheria zaidi ya kuzingatia sheria hizo.   	""Hakuna aliyeruhusu wafanyabiashara wengine kufanyabiashara nje ya soko hivyo naagiza ndani ya siku 14 wote mhamie ndani kwa sababu mnaleta usumbufu kwa wengine na kuleta malalamiko,"" alisema Hapi."	1
316	" HALMASHAURI ya Mji wa Kondoa mkoani Dodoma inafanya vizuri katika ukusanyaji wa mapato baada ya kununua mashine 25 za kukusanyia mapato lengo likiwa ni kuwa na mashine 50 ili kuhakikisha maeneo yote yayotakiwa kukusanywa kodi yanakuwa na mashine hizo.Akielezea siri ya mafanikio katika ukusanyaji wa mapato katika Baraza la Madiwani, Mkurugenzi wa Mji wa Kondoa, Msoleni Dakawa amesema mafanikio hayo yametokana na ushirikiano uliopo kati ya watendaji wa halmashauri wanaotekeleza kikamilifu mikakati iliyowekwa na halmashauri hiyo katika kukusanya mapato.""Tumeongeza mashine za kukusanyia mapato hadi kufikia mashine 25 ambazo zimegawanywa katika kata mbalimbali kwa ajili ya kukusanya mapato na tuna mpango wa kufikisha mashine 50 ili kuhakikisha maeneo yote yenye mapato yanakusanywa,"" alisema Dakawa.Dakawa amesema, pia halmashauri hiyo imeunda timu mbalimbali za ukusanyaji wa mapato kwa kuweka meneja mmoja katika kila kituo cha kukusanya mapato yakiwemo masoko na mageti mbalimbali.Amesema timu hiyo ya watalaamu wa ukusanyaji mapato, pamoja na wtalaamu na viongozi wengine pamoja na wakuu wa idara wamepanga siku maalumu ya kwenda kwenye maeneo ya kukusanyia mapato ili kujua nini kinafanyika katika maeneo hayo.Kutokana na mkakati huo, halmashauri ya mji huo, imepongezwa kwa ukusanyaji wa mapato hasa katika kipindi cha robo ya pili kwa mwaka wa fedha 2018/19 ambapo wamefaulu kufikia asilimia 67 ya lengo la mwaka huo.Kutokana na makusanyo hayo mazuri, halmashauri ya Mji wa Kondoa imekuwa ya tatu kupata mapato mengi kwa halmashauri za miji hapa nchini.Akitoa pongezi, Peter Gujenji kwa niaba ya Mkuu wa Mkoa wa Dodoma wakati wa kikao cha Baraza la Madiwani alisema mkoa huo unatambua utendaji bora wa halmashauri hiyo katika kukusanya mapato.""Ofisi ya Mkuu wa Mkoa wa Dodoma inatambua na kuthamini juhudi zinazofanywa katika ukusanyaji wa mapato la halmashauri hiyo na inawapongeza kwa juhudi hizo,"" amesema.Alisema ofisi ya mkuu wa mkoa inaandaa barua rasmi ya kupongeza juhudi hizo ili kuweka katika kumbukumbu mkakati wa halmashauri hiyo wa kukusanya mapato mengi.Akielezea mafanikio Dakawa alisema, halmashauri hiyo katika kipindi cha mwaka jana hadi robo ya pili inapomalizika, ilikuwa imekusanya Sh milioni 200 sawa na asilimia 23 ya makisio ya bajeti ya mwaka 2017/2018.""Lakini pia katika kipindi cha 2018/19 hadi robo ya pili inapomalizika, halmashauri hii imekusanya Sh 500 sawa na asilimia 67 ya lengo""amesema.Mwenyekiti wa Halmashauri ya Mji, Hamza Mafita akizungumza katika kikao hicho alisema kuwa mapato yameongezeka baada ya juhudi za mkurugenzi mpya ambaye amewezesha kufikia hapo na hiyo imetokana na kufanya kazi kwa ushirikiano kati ya madiwani na menejimenti.Alitoa mwito kwa wafanyabiashara kuendelea kutoa kodi kwani wakifanikisha hilo watawezesha halmashauri kujiendesha yenyewe lakini pia itasaidia serikali kupata mapato na kujiendesha yenyewe bila kutegemea misaada kutoka kwa wafadhili."	1
317	 Akizungumza na gazeti hili jana, Mkurugenzi wa Idara ya Huduma kwa Mlipa Kodi, Richard Kayombo alisema, wafanyabiashara ambao walikuwa tayari wameshaanza kutumia mashine hizo wanatakiwa kuendelea kuzitumia, wakati Serikali ikiendelea kuwatambua ambao hawana mashine.“Wafanyabiashara ambao walishanunua mashine hizo na kuanza kuzitumia wanatakiwa kuzitumia na wale ambao bado hawajapata mashine hizo watapewa za bure na Serikali tunaendelea kuwatambua,” alisema Kayombo.Aidha, alisema kwa wafanyabiashara ambao walinunua mashine hizo kwa fedha zao tayari Serikali ilishawarudishia fedha zao wakati wa marejesho ya kodi zao kama walivyoahidiwa.Baadhi ya wafanyabiashara wamelalamikiwa kuuza bidhaa zao bila kutoa risiti za mashine wakidai kuwa hawatumii mashine wanasubiri watakazopewa na Serikali kama ambavyo iliwaahidi.Kayombo alisema TRA iko katika maandalizi ya manunuzi ya mashine hizo na kuweka utaratibu wa kugawa mashine kwa wafanyabiashara ambao wanastahili kuwa nazo.Mwezi uliopita, TRA ilisema inatarajia kuanza kutoa mashine za bure kwa wafanyabiashara stahiki 200,000.Aliyekuwa Kaimu Kamishna Mkuu wa TRA, Dk Philip Mpango akizungumzia uamuzi huo wa EFD, alisema utoaji huo wa mashine bure, ni uamuzi wa kubadili utaratibu kwa kuwa utaratibu wa awali wafanyabiashara walinunua mashine hizo na kurudishiwa fedha zao wakati wa kulipa kodi.Kwa mujibu wa Dk Mpango, uchambuzi wa wafanyabiashara wanaostahili kupewa mashine hizo, unaendelea nchi nzima kwa kuangalia ukubwa wa biashara ili wapewe mashine hizo kwa lengo la kuongeza wigo wa ukusanyaji kodi.	5
318	Na Janeth Mushi – Karatu VILIO, simanzi na majonzi viliibuka upya jana eneo la Mlima Rhotia, wilayani Karatu, Mkoa wa Arusha, wakati wazazi na walezi wa wanafunzi 32 wa Shule ya Msingi Lucky Vincent waliofariki kwa ajali ya gari, walipotembelea eneo hilo kufanya ibada maalumu. Wazazi na walezi walifika hapo ili kuwaombea watoto  hao, walimu wawili na dereva waliofariki Mei 6, mwaka huu. Wanafunzi watatu pekee walinusurika na hadi sasa wanaendelea na matibabu nchini Marekani. Hali ya simanzi ilianza mara wazazi hao walipofika eneo hilo wakiwa katika mabasi mawili saa sita mchana. Walipokewa na viongozi mbalimbali akiwamo Mkuu wa Wilaya ya Karatu, Theresia Mahongo ambaye alimwakilisha Mkuu wa Mkoa wa Arusha, Mrisho Gambo. Ibada hiyo iliyoenda sambamba na uwekaji mashada ya maua pembeni mwa daraja ambalo basi hilo lilitumbukia, ilihudhuriwa pia na wananchi wa eneo jirani. Mara baada ya ibada, DC Mahongo aliongoza msafara wa wazazi hao hadi Shule ya Msingi Tumaini Junior, ambayo wanafunzi hao walikuwa safarini kwenda kufanya mtihani wa kupimana uwezo na wenzao wa shule hiyo. Msafara huo ulipowasili shuleni hapo, wanafunzi wa darasa la saba wa Tumaini Junior walipanga msitari na kupeana mikono na wazazi hao hali iliyoibua huzuni miongoni mwao na kuibua vilio. Akizungumza mara baada ya ibada, Mahongo alisema kuwa siku ya ajali hiyo kulikuwa na ukungu na kwamba hivi sasa wameanza kuboresha eneo hilo kwa kuweka alama za barabarani. Mahongo alisema wanafanya mazungumzo na wadau mbalimbali ili waweke mabango na kwamba suala la ukingo linashughulikiwa na Wakala wa Barabara (Tanroads) ambao wameshaanza katika baadhi ya maeneo wilayani humo. Naye Meya wa Jiji la Arusha, Calist Lazaro alitumia fursa hiyo kukabidhi rambirambi zaidi ya Sh milioni 2.9 kwa Mahongo zilizochangwa na wabunge wa Chadema ili azikabidhi kwa wafiwa. Naye Mwenyekiti wa Wamiliki wa Shule Binafsi Tanzania (TAMONGSCO), Kanda ya Kaskazini Magharibi, Mchungaji Ezekiel Dangalo alikabidhi hundi ya Sh milioni 19.5 zilizochangwa na wanachama wake. Mahongo alikiri kusitishwa kwa rambirambi, lakini alisema haizuii wananchi kuendelea kujitokeza kuwapa pole wazazi hao waliofiwa. “Ili isionekane na Mkuu wa Wilaya ya Karatu alipewa rambirambi akatumia vinginevyo, niombe wananchi waendelee kuwafariji wafiwa maadam sasa wana uongozi wao na mimi namkabidhi hundi hizi mwenyekiti wa wazazi,” alisema Mahongo huku  akimkabidhi hundi hizo mwenyekiti huyo wa wazazi waliofiwa na watoto, Peniel ole Ndemno. Itakumbukwa kuwa fedha hizo zilishindwa kukabidhiwa tangu Mei, mwaka huu baada ya Mkuu wa Mkoa, Gambo kudaiwa kutoa maelekezo kwa polisi kuwakamata waliokuwa kwenye hafla ya kuwakadhi wazazi fedha za rambirambi ambayo ilihudhuriwa na Lazaro, viongozi wa dini, waandishi wa habari na wamiliki wa shule. Kwa upande wa Mkurugenzi wa Shule ya Tumaini Junior, Modest Bayo, alipozungumza alisema kuwa walianza mahusiano na Shule ya Lucky Vicent miaka minne iliyopita wakati wanafunzi hao walipokwenda kufanya utalii wa ndani katika Hifadhi ya Ngorongoro na kulala shuleni hapo. Watoto watatu majeruhi wa ajali hiyo ambao wanatibiwa nchini Marekani wanatarajiwa kurudi nchini Mwezi ujao.	1
319	 KAMPALA,Uganda MBUNGE wa Jimbo la  Kyadondo lililopo Mashariki mwa nchi hii,  Robert Kyagulanyi maarufu Bobi Wine amefunguliwa mashitaka ya uhani, baada ya kukamatwa  muda mfupi baada ya mahakama ya kijeshi kumwondolea mashitaka ya kumiliki silaha kinyume cha sheria. Wine alikamatwa upya na kushtakiwa katika mahakama ya hakimu mkuu kujibu mashtaka ya uhaini pamoja na wabunge wengine kadhaa. Mbunge huyo ambaye pia ni mwanamuziki jana alifikishwa katika mahakama ya kijeshi iliyopo mjini Gulu Kaskazini mwa Uganda. Kabla ya kufikishwa mahakamani, awali mawakili wake walielezwa kuwa  kesi hiyo itasikilizwa katika kambi ya kijeshi ya Makindye iliyopo jijini hapa ambako anashikiliwa. Kumekuwa na shinikizo kubwa kimataifa la kutaka Bobi Wine aachiwe huru na wananchi wengi wa hapa   wanaitazama kesi hii kama jitihada za kumnyamazisha mkosoaji mkuu wa serikali aliyechaguliwa kuwa mbunge mwaka jana. Wakili wa  jeshi wameeleza mahakama kuwa mashtaka dhidi ya Wine yameondolewa na kwamba mwanasiasa huyo akabidhiwe kwa polisi ili akabiliwe na mashtaka ya uhaini pamoja  na wabunge wengine waliokamatwa . Wakili wa mbunge huyo, Medard Segona aliiambia mahakama kwamba licha ya kuwa wameridhishwa na hatua ya mahakama ya kijeshi , anapinga hatua ya sasa ya mteja wake kuhamishwa katika mahakama ya kiraia kukabiliwa na mashtaka mapya. Alitaka mbunge huyo aachiwe huru ili aweze kupelekwa kupokea matibabu, lakini wakakataliwa  kwa kile kilichodaiwa na mahakama kuwa  mbunge huyo angweza kuachiwa huru kama kusingekuwapo na kosa jingine ambalo linamkabili. Jitihada za kumshtaki mbunge huyo  mbele ya mahakama ya kijeshi zimekabiliwa na shutuma kubwa kimataifa na hata miongoni mwa makundi ya kutetea haki za binadamu. Nchini Kenya, raia walimiminika katika mji mkuu wa Nairobi  jana  kushinikiza kuachiwa kwa mbunge huyo wa upinzani na huku mjini hapa polisi imemkata kiongozi mkuu wa upinzani Kizza Besigye. Besigye alikamtwa mapema jana  wakati alipojaribu kuondoka nyumbani kwake Kasangati; na inataarifiwa kuwa  amefikishwa katika kituo cha polisi cha Naggalama. Wasanii waja juu Katika hatua nyingine , Wanamuziki wakubwa wakiwemo Chris Martin , Angelique Kidjo na Damon Albarn, wametoa wito wa kuachiwa kwa mbunge huyo  ambaye ana wiki sasa tangu kukamatwa kwake na mbunge mwezake na zaidi ya watu 30. Wasanii hao wamejaza waraka wa kutaka mbunge huyo wa upinzani kuachiwa huru. Wakili aichongea Serikali kwa Marekani Mmoja wa mawakili ambaye amewaajiri kutoka Marekani  Robert Amsterdam alisema kukamatwa mteja wake kumechochewa kisiasa na ni kitendo cha dhuluma na kuongeza kuwa ameteswa akiwa kizuizini madai ambayo yanakanushwa, huku Rais Yoweri Museveni akiyataja madaia hayo ni ya  uongo. Amsterdam alisema Marekani inastahili kuwawekea vikwazo maofisa wa  hapa  akiongeza kuwa ni lazima wafahamu kuwa kuna majibu kwa ukiukaji huu wa haki za binadamu. Alieleza kuwa Sheria za Marekani zinazofahamika kama Magnitsky zinaruhussu Bunge la Congress kuwawekea vikwazo wale wanaokiuka haki za binadamu popote pale duniani. Mbunge huyo na wengine kadhaa wanashikiliwa tangu wiki iliyopita wakati wakiwa katika mkutano wa  katika Jimbo la  Arua  lililopo kaskazini Uganda. Bobi Wine ni nani? Nyota huyo wa mtindo wa Afrobeats aliingia katika taaluma ya muziki miaka ya 2000 na anaelezea kipaji chake kuwa ni cha kuelimisha na kuburudisha. Mojawapo ya vibao vyake vya awali Kadingo, inahusu usafi wa mwili. Jina lake kamili ni Robert Kyagulanyi Ssentamu, alichaguliwa kuwa mbunge katika uchaguzi mdogo baada ya kusimama kama mgombea huru mwaka jana wilayani Kyadondo Mashariki mwa ya nchi. Aliwashinda wagombea kutoka chama tawala National Resistance Movement (NRM) na chama kikuu cha upinzani Democratic Change (FDC). Baada ya kutangazwa mshindi, aliahidi kujitahidi  kuwaunganisha raia. “Jambo langu la kwanza ninalotaka kufanya ni kufanikisha maridhiano kati ya viongozi wa Kyadondo Mashariki…Ninataka siasa zitulete pamoja… jinsi muziki ufanyavyo,”alisema mara baada ya kuchaguliwa Kigogo huyo anatarajiwa kufikishwa katika mahakama ya kiraia Agosti 30 mwaka huu.	0
320	PARIS, Ufaransa VIONGOZI mbalimbali duniani wanatarajia kuwasili nchini hapa kushiriki  wiki nzima  ya  kumbukumbuku za Vita Kuu ya Kwanza ya Dunia kuanzia   jana. Kwa mujibu wa taarifa iliyololewa    na Serikali,  Rais Emmanuel Macron anajiandaa kuwapokea viongozi zaidi ya 80 ambao  watashiriki wiki  hii  ambako atakuwa mwenyeji wa viongozi akiwamo Rais wa Marekani, Donald Trump na mwenzake wa Urusi, Vladmir Putin. Mbali na kuwapokea viongozi hao, pia Rais Macron atafanya ziara kaskazini mwa nchi  akitembelea maeneo yaliyohushudia mapambano  yaliyosababisha vifo vya maelfu  ya wanajeshi m  kwenye mitaro. Tarifa hiyo ilieleza kiongozi huyo atatumia fursa hiyo ya kimataifa kutoa onyo dhidi ya kuongezeka kwa siasa kali za umaarufu  mbele ya Trump anayendeleza sera ya “Marekani Kwanza” na viongozi wengine wa siasa za uzalendo. Maadhimisho hayo yatafikia kilele chake katika sherehe itakayofanyika katika lango la Arc de Triomphe mjini hapa, Novemba 11 mwaka huu  na kuhudhuriwa na viongozi kadhaa akiwamo Trump, Putin na Kansela wa Ujerumani, Angela Merkel, miaka 100 tangu kusainiwa makubaliano ya kuacha mapigano. Hafla katika eneo la mnara wa Kaburi la Mwanajeshi Asiyejulikana kwenye mtaa wa Champs-Elysees itafanyika huku kukiwa na  ulinzi mkali kutokana na mfululizo  wa mashambulio makali ya wanamgambo wa itikadi kali nchini hapa katika kipindi cha miaka mitatu iliyopita. Maadhimisho yalianza jana kwa tamasha la muziki linaloadhimisha urafiki kati ya maadui wawili wa zamani wakati wa vita, Ufaransa na Ujerumani, katika mji wa mpakani wa Strasbourg, ambalo lilihidhuriwa na Rais  Macron na Rais wa Ujerumani,  Frank-Walter Steinmeier. Pia kwa mujibu wa ratiba ya hafla hiyo, Rais Macron atatumia wiki nzima kuyatembelea maeneo yaliyoshuhudia mapambano katika upande wa magharibi, kutoka Verdun hadi Somme.	0
321	WASHINGTON, MAREKANI SHIRIKA la Fedha la Kimataifa (IMF) limesema janga la virusi vya corona limelemaza uchumi wa dunia na litasababisha mdodoro mkubwa wa uchumi wenye athari mbaya kushinda mzozo wa kifedha wa mwaka 2008. Akizungumza na waandishi habari kwa njia ya video mjini Washington, Mkurugenzi Mkuu wa IMF, Kristalina Georgieva amezitaka nchi tajiri kuongeza juhudi za kuyasaidia mataifa yanayoendelea kukabiliana na athari za janga la corona. Georgieva amesema, IMF inashirikiana na Benki ya Dunia kuzitaka nchi tajiri kusitisha kwa muda ukusanyaji madeni kutoka mataifa maskini hadi pale ulimwengu utakapofanikiwa kudhibiti kusambaa virusi vya corona. Kiongozi huyo wa IMF amearifu kuwa ugonjwa wa COVID-19 umeathiri kwa sehemu kubwa uchumi na uwekezaji katika mataifa yanayoinukia akisema wawekezaji wameondoa mitaji ya hadi dola bilioni 90 kutoka mataifa hayo. Hayo yanajiri wakati watu milioni moja na elfu 80 wameambukizwa virusi hivyo hatari vya corona kote duniani huku idadi ya waliokufa ikipanda na kufikia watu 57,474 kutokana na ugonjwa wa COVID-19. Italia ndiyo imerikodi idadi kubwa ya watu waliokufa ambayo imefikia 14,681 ikifuatiwa na Hispania, Marekani na Ufaransa. Wakati virusi hivyo vikiendelea kusambaa, benki ya maendeleo barani Asia imeonya kuwa janga hilo litasababisha hasara ya hadi dola Trilioni 4.1 kwenye uchumi wa dunia kutokana na athari zake kwa mataifa tajiri. Kadhalika mpango wa chakula wa Umoja wa Mataifa WFP umesema janga la corona linatishia kusababisha upungufu wa chakula kwa mamilioni ya watu hususani barani Afrika. Karibu nusu ya idadi ya watu duniani wameamriwa kubakia majumbani wakati mataifa ulimwenguni yanatanua juhudi za kupambana na virusi vya corona. MAREKANI YATAKA RAIA WAKE WAVAE MASKI  Katika hatua nyingine serikali ya Marekani imetoa wito kwa raia wake kufunika pua na mdomo kwa kutumia barakoa wakiwa katika maeneo ya umma ili kujinga dhidi ya virusi vya corona. Wito huo umekuja wakati kuna wasiwasi kuwa virusi hivyo vilivyowakumba zaidi ya watu milioni moja duniani vinaweza kusambaa kupitia njia ya kawaida ya kupumua. Rais Donald Trump amesema pendekezo la kuwahimiza raia wote milioni 330 wa Marekani kutumia barakoa pindi wakiwa maeneo ya wazi litakuwa la muda mfupi na lisilo la lazima. Ofisa wa afya wa ngazi ya juu nchini Marekani, Jerome Adams amesema uamuzi huo umefikiwa kwa sababu watu wengi walio na virusi vya corona hawaoneshi dalili na kugeuka kitisho cha kuwaambukiza wengine. Tangu kugundulika kwa virusi vya corona nchini China, wataalamu wa afya wamesema virusi hivyo husambaa kwa sehemu kubwa kupitia chafya na kikohozi.  UJERUMANI YAITUHUMU MAREKANI KUTAIFISHA MASKI Ujerumani imeilaumu Marekani kwa kutaifisha maelfu ya maski au barakoa ambazo zilikwisha lipiwa na mamlaka za mji wa Berlin, na kusema hatua hiyo ni kitendo cha uharamia wa kisasa.  Waziri wa mambo ya ndani wa Ujerumani, Andrea Geisel amesema maofisa wa Marekani walikamata shehena ya Barakoa 200,000 mjini Bangkok ambazo zilikusudiwa kutumiwa na  Berlin katika kipindi hiki cha mripuko wa virusi vya corona.  Jimbo la Berlin lilikuwa limeagiza Barakoa hizo kwa ajili ya maofisa wake wa polisi wanaoendelea kufanya kazi.  Wanasiasa wa Ufaransa pia hivi karibuni waliishutumu Marekani kwa kununua vifaa vya kujikinga ikiwemo barakoa kutoka China ambazo zilikusudiwa kupelekwa Ufaransa.  Hata hivyo kampuni ya Marekani ya 3M imekana shutuma hizo.  Serikali nyingi duniani hivi sasa zinategemea vifaa vya kimatibabu vya kujikinga kutoka China na wazalishaji wengine wa Asia.	0
322	" 	Na THERESIA GASPER-DAR ES SALAAM      	KOCHA msaidizi wa Yanga, Juma Mwambusi, amesema washambuliaji wa timu hiyo walikosa utulivu wa kitikisa nyavu katika mchezo wao wa awali wa Kombe la Shirikisho barani Afrika dhidi ya MC Alger ya Algeria, hali iliyosababisha kukosekana kwa mabao mengi.   	Yanga ilicheza nyumbani juzi katika dimba la Uwanja wa Taifa, Dar es Salaam na ilifanikiwa kuibuka na ushindi wa bao 1-0, uliowaweka katika wakati mgumu wa kusonga na kuingia hatua ya makundi.   	Bao pekee lililowapa ushindi mabingwa hao watetezi wa Ligi Kuu Tanzania Bara mbele ya Waarabu, lilipachikwa wavuni na kiungo Thaban Kamusoko.   	Mwambusi alizungumza hayo juzi baada ya kumalizika kwa pambano hilo, huku akielezea nafasi sita za kufunga walizotengeneza na kuambulia bao moja ambalo litawapa wakati mgumu watakapocheza ugenini mchezo wa marudiano.   	“Tulitawala mchezo kwa kikubwa lakini washambuliaji walikosa umakini katika ufungaji ambapo walipoteza nafasi nyingi tulizotengeza, tukiwa wenyeji tulikuwa na uwezo wa kufunga idadi kubwa ya mabao kulingana na nafasi tulizopata,” alisema Mwambusi.   	Alisema kutokana na matokeo waliyoyapata, watakuwa na kibarua kigumu ugenini watakaporudiana na MC Alger, hivyo watalazimika kuongeza umakini ili kupata matokeo mazuri na kuingia hatua ya makundi.   	Aidha, Mwambusi aliongeza kuwa wapinzani wao walikuwa na malengo ya kupata sare au bao la ugenini lakini mipango yao haikufanikiwa baada ya kuwadhibiti kutokana na kuwasoma mbinu zao kabla ya kukutana.   	“Kiwango na uwezo walioonyesha MC Alger ni wa chini tofauti na tulivyowaona, hivyo itatubidi tuanze kuandaa mbinu za kujihami mapema kabla ya kwenda kucheza nao ugenini,” alisema.   	Alisema wapinzani wao wanaweza kubadilika katika mchezo wa marudiano na kuwapa wakati mgumu, hivyo lazima wajipange upya kwani wachezaji waliokuwa majeruhi tayari wamerejea kikosini kuongezea nguvu."	2
323	 WAKULIMA wadogo wa korosho 1,468 katika mikoa ya Lindi na Mtwara wamenufaika na mikopo ya Sh bilioni 1.3 kutoka Benki Yetu kwa mwaka 2018, imefahamika.Hayo yalibainika jana katika taarifa ya Mwenyekiti wa Bodi ya Benki Yetu, Ernest Ndimbo katika mkutano Mkuu wa Nne wa Wanahisa wa benki hiyo uliofanyika, Msimbazi Center jijini Dar es Salaam.Katika mkutano huo, Ndimbo alizitaja wilaya zilizonufaika katika mikoa hiyo kuwa ni Masasi, Liwale, Ruangwa, Lindi na Kilwa.“Aidha, benki iliweza kutoa mafunzo kwa wakulima wadogo wa korosho juu ya matumizi tehama (teknolojia ya habari na mawasiliano) katikia kutumia huduma za benki kwa njia ya simu na matumizi ya ATM,” alisema.Aliuambia mkutano huo kuwa, katika Mwaka wa Fedha wa 2018, Benki Yetu iliingia makubaliano na Shirika la Kimataifa la Misaada la USAID ya msaada wa kujengea uwezo wenye thamani ya Sh 333,498,282 na Water Org ya Marekani yenye thamani ya Sh 326,250,000.“Misaada hiyo imetusaidia kuanzisha huduma maalumu kwa vijana katika kilimo chenye tija, kutoa huduma ya mikopo ya maji na maboresha mazingira…misaada hiyo ilitusaidia kutoa mafunzo kwa wafanyakazi na vijana… Aidha, benki iliendelea kutoa mikopo ya kuboresha makazi vijijini katika Wilaya za Kilwa, Kibaha, Kilombero, Malinyi, Ulanga, Ruangwa na Masasi,”alisema.Mkurugenzi wa Benki Yetu, Altemius Millinga alisema ili kuhakikisha ubora wa huduma, benki imeimarisha mifumo na matumizi ya tehama na kujitanua na kuwafikia wananchi wengi zaidi tena kwa ubora wa huduma.Milinga alisema uzoefu wa benki hiyo unaonesha kuwa, bado elimu kuhusu hisa na uwekezaji inahitajika zaidi kwa Watanzania kwani wengi bado hawajui kutofautisha mikopo katika vikundi na uwekezaji kupitia umiliki wa hisa.Mkurugenzi huyo wa Benki Yetu alisema, “wananchi wengi hasa wenye uwezo wananufaika sana na benki hii kupitia kujiajiri na kuendesha biashara kwani kwa kuwatambua hao, tunatumia dhamana mbadala, badala ya hati ya nyumba ambayo Watanzania wengi hawana.”	5
324	 WAKAZI wa mkoa wa Singida wanaoendeleza mila potofu ya ukeketaji, wameaswa kuachana na mila hiyo, badala yake waanzishe vilabu kwa lengo la kuwafundisha wasichana umuhimu wa kufanya kazi halali na maadili mema kupunguza kasi ya mmomonyoko wa maadili. Mwito huo ulitolewa na Dk Getrude Mughamba kutoka Halmashauri ya Wilaya ya Singida wakati wa warsha iliyohudhuriwa na vikundi kazi na watendaji wa kata, wanaoshiriki utekelezaji wa mradi wa kutokomeza vitendo vya ukeketaji.Mradi huo unaotekelezwa katika kata nne za halmashauri hiyo, unaendeshwa na Shirika la Empower Society to Transform Lives (ESTL) kwa ufadhili wa Shirika la Foundation for Civil Society. Dk Mughamba alieleza kuwa kupitia vilabu hivyo, wasichana watapata fursa ya kufundishwa mapishi bora, usafi na utunzaji wa mazingira na namna bora ya kuishi na mume; hivyo kurejesha nidhamu na maadili mema ya namna ya kuishi katika jamii iliyostaarabika.Alisema kuwa jamii ya kabila la Wanyaturu na makabila mengine yanayoendelea kukumbatia mila hiyo potofu ya ukeketaji ambao wamekuwa wakifanya hivyo kwa ajili ya kujipatia sifa ya kuolewa hivi sasa hawana budi kubadili mfumo wa mila na utamaduni wenye tija. Alisema kuwa kwa kuanzisha vilabu vya aina hiyo, jamii itawafunda watoto wao kwa namna bora zaidi, badala ya kuendelea kuwakeketa hali inayowatia kwenye machungu ya kujifungua kwa taabu, kutofurahia vyema tendo la ndoa na kuwaathiri milele kisaikolojia.	1
325	 Na MWANDISHI WETU-ZANZIBAR MWENYEKITI wa Jumuiya ya Wazazi wa CCM Mkoa wa Kusini Unguja Zanzibar, Haji Ameir Haji, amefikishwa katika Mahakama Kuu ya Zanzibar iliyopo Vuga, akikabiliwa na shtaka la utoaji rushwa, katika kura ya maoni ya chama hicho. Ameir ambaye pia ni Mjumbe wa Halmashauri Kuu (NEC) ya CCM anadaiwa kutoa rushwa kwa wajumbe katika Uchaguzi Mkuu wa mwaka 2015 pamoja na kuwashawishi wapiga kura kwa kuwapa kofia za kiua na madira kwa lengo la kuwashawishi wampigie kura katika uchaguzi wa kura za maoni kupitia CCM. Ameir, alifikishwa jana mbele ya Jaji Mukusa Isaac Sepetu, kuendelea na kesi hiyo iliyo katika hatua ya kusainiwa hati ya makubaliano ya hoja zilizokubaliwa na mshitakiwa. Hati hizo zilisainiwa kwa pamoja na Jaji Mkusa, Mwendesha Mashitaka Anuar Khamis Saaduni, wakili wa serikali kutoka Ofisi ya Mkurugenzi wa Mashitaka (DPP) pamoja na Wakili wa kujitegemea Abdallah Juma anayemsimamia mshitakiwa katika kesi hiyo. Baada ya saini hiyo, Jaji Mkusa Isaac Sepetu, aliahirisha kesi hiyo hadi Desemba 19 mwaka huu kwa ajili ya kusikilizwa mashahidi wa upande wa mashitaka. Hata hivyo kada huyo wa CCM alidhaminiwa na Mwenyekiti wa CCM Mkoa wa Kusini Unguja, Zanzibar Ramadhan Abdallah Ali.	1
326	 TFF juzi ilikiri kusikitishwa na mgogoro uliopo kati ya uongozi wa Simba na mchezaji huyo chipukizi mwenye kipaji cha hali ya juu. Habari kutoka chanzo kilicho karibu na uongozi wa Simba kilisema jana kuwa, uongozi huo utatoa tamko la adhabu baada ya kikao chao, Messi na TFF, Jumanne.Kwa muda sasa mchezaji huyo na uongozi wa Simba wako katika mgogoro wa kimkataba, ambapo mchezaji huyo amekuwa akisisitiza kuwa anakaribia kumaliza mkataba wake wakati uongozi ukisema bado mwaka mmoja.Messi amekuwa akipinga kuwa alisaini mkataba wa miaka mitatu Simba huku akisisitiza kuwa ni miaka miwili, mkataba ambao unamalizika mwaka huu. Simba ina mkataba wa miaka mitatu ambao ulisainiwa na Mei mosi mwaka 2013 na unamalizika Julai 1, 2015.Katika taarifa yake kwa vyombo vya habari juzi TFF, kupitia Mkurugenzi wa Ligi, Boniface Wambura, imeagiza mwakilishi wa klabu ya samba pamoja na Messi wafike katika Ofisi za Shirikisho hilo Jumanne, Juni 9 kwa mazungumzo.“Katika kipindi hiki cha kuelekea kwenye mazungumzo hayo, TFF inaziasa pande zote mbili (klabu na mchezaji), Zijiepushe kutoa matamko yanayoweza kuchochea hali ya kutoelewana na kuamsha hisia mbaya katika familia ya mpira wa miguu Tanzania,” ilieleza taarifa hiyo.Messi amekuwa akisema kuwa mkataba wake na Simba ulimalizika mwishoni mwa msimu uliopita na sasa anahitaji mkataba mpya au apewe ruhusa ya kuondoka.Pia Messi hivi karibuni alikaririwa akisema kuwa Simba imekuwa ikimlipa kidogo tofauti na kazi kubwa na yenye thamani anayoifanya katika timu hiyo.	2
327	Nairobi, Kenya Kenya imethibitisha visa vingine saba vya maambukizi ya ugonjwa unasababishwa na virusi vya  corona, huku Uganda ikiandikisha visa vingine vitano vya ugonjwa huo hatari. Akizungumza katika kikao na wanahabari jana Waziri wa Afya nchini Kenya, Mutahi Kagwe alisema idadi hiyo inaongeza visa vya maambukizi nchini Kenya kufikia 38, huku mtu mmoja akiripotiwa kufariki na mwingine akipona maambukizi hayo. Kagwe amesema kufikia sasa mji mkuu wa Nairobi unaongoza kwa maambukizi ya visa 28. Amesema  kati ya visa hivyo saba vipya kuna Wakenya wanne raia wawili wa Kongo  na raia mmoja wa China. Ameongezea kwamba idadi hiyo ni miongoni mwa watu 81 ambao walifanyiwa vipimo katika maabara tofauti nchini katika kipindi cha saa 24. Amesema wanne kati ya visa hivyo ni watu wenye historia ya kusafiri katika mataifa yenye idadi kubwa ya maambukizi huku mmoja akiripotiwa kusafiri hadi Mombasa nao wengine wawili wakiambukizwa na visa vya awali. Vilevile waziri huyo alikuwa na habari njema pale aliposema kwamba wagonjwa wawili waliokuwa wakiugua virusi hivyo wamepona. ”Mgonjwa wetu wa kwanza na watatu wamepona virusi hivyo, watafanyiwa vipimo vingine katika kipindi cha saa 48, tuna matumaini kwamba vipimo hivyo vya pili vitabaini kwamba wamepona kabisa ili kuruhusiwa kutoka katika vituo vyetu vya tiba”, alisema. Amesema kwamba visa vyote saba vinatoka katika kaunti ya Nairobi ikiwa ndio inayoongoza, ikifuatiwa na Kilifi visa 6, Mombasa visa 2 huku Kajiado na Kwale zikiwa na kisa kimoja kila moja. Aidha waziri huyo amesisitiza umuhimu wa kujitenga akisema mwanawe na mpwa wake wametengwa ili kuzuia kusambaa kwa ugonjwa huo. ”Mimi mwenyewe nina mwanangu ambaye amewekwa karantini . Pia nina mpwa wangu ambaye amewekwa karantini . Tunachosisitiza ni kwamba wakati mtu anapowekwa katika karantini anajilinda yeye na maisha ya wengine”, alisema Kagwe bila kutoa maelezo zaidi. Wakati huohuo Idadi ya watu waliopata maambukizi ya virusi vya corona nchini Uganda imeongezeka na kufikia 23 kutoka 18 baada ya watu wengine watano kukutwa na maambukizi siku ya Ijumaa. Kati ya sampuli 227 zilizofanyiwa vipimo siku ya Ijumaa watu 222 hawakupatikana na virusi vya corona huku watu watano wakipatikana na ugonjwa huo, alisema Dk. Jane Ruth Aceng katika chapisho lake la mtandao wa twitter. ”Waganda tafadhalini fuateni maelezo na mikakati ya kuzuia kusambaa kwa virusi hivi. Tunaweza kuzuia maambukizi ya virusi hivi pamoja”, alisema ofisa huyo. Aceng hakutoa maelezo ya watu walioambukizwa. Rais Museveni alisema kwamba kutokana na visa hivyo vipya huenda kukawa na umhimu wa kuchukua hatua kali zaidi ili kuzuia maambukizi kulingana na ujumbe wa twitter uliotumwa na katibu wake wa masuala ya habari Don Wanyama .  Maofisa wa afya wanasema kwamba watu wote 14 waliothibitishwa hapo awali kuwa na virusi hivyo wanaendelea vyema katika hospitali ya Entebbe Grade B , Hospitali ya Mulago na hospitali kuu ya Adjumani.    	0
328	 WATOTO wenye umri wa kati ya miaka minne na 16 wanaoishi na kufanya kazi katika Mitaa ya Mji wa Sumbawanga mkoani Rukwa wamekuwa tishio kwa wakazi wa mji huo wakituhumiwa kwa uhalifu.Inadaiwa kuwa watoto hao wa kike na kiume katika umri huo mdogo ambao baadhi yao wameishi na kufanya kazi katika mitaa ya mji huo ambao ni makao makuu ya mkoa wa Rukwa kwa zaidi ya miaka 10, wamekuwa wakivunja nyumba 20 kila mwezi na kuiba mali na baadaye kuwajeruhi wenye nyumba.Mkuu wa Wilaya ya Sumbawanga , Dk Halfany Haule alisema hayo hivi karibuni mjini hapa wakati alipokaribishwa kutoa neno la utangulizi kama Mkuu wa Wilaya mwenyeji katika kikao kazi cha kujadili mpango mkakati na shirikishi wa kutokomeza ukatili dhidi ya wanawake na watoto wanaoishi humo Kikao hicho kiliratibiwa na kufadhiliwa na Plan International kupitia mradi wake wa Uzazi Salama Rukwa uliohudhuriwa na wataalamu kutoka Wizara ya Afya, Maendeleo ya Jamii, Jinsia ,Wazee na Watoto mgeni rasmi akiwa Katibu Tawala wa mkoa, Benard Makali akimwakilisha Mkuu wa Mkoa, Joachim Wangabo.“Kwa miaka 10 idadi ya watoto wanaoishi na kufanya kazi katika Mji wa Sumbawanga imekuwa ikiongezeka kwa kasi ya kutisha. Haya ni matokeo ya wazazi na walezi kuwafanyia ukatili watoto wao na kuwasababishia kukimbilia mjini Sumbawanga na kuishi katika mazingira magumu,” alisisitiza. Alikiri licha ya jitihada za mamlaka husika kukabili changamoto ya watoto hao, bado hazijazaa matunda.Akieleza sababu za watoto hao kuishi mitaani, Dk Haule alisema kwa familia za wakulima, ukifika msimu wa kilimo cha mahindi ambacho huchukua miezi sita wazazi na walezi wanahamia mashambani huku watoto wao wakibakia nyumbani na kuwaachia debe la unga na kilo kati ya tatu na tano za maharage. “Watoto hao wakipata nafasi ya kuishi mitaani na kuosha vyombo kwa mama ntilie huku ujira wao ukiwa chai ya asubuhi na milo ya uhakika ya mchana na usiku hawawezi kurejea kwao,” alisema Dk Haule.Makali alieleza katika kipindi cha Januari hadi Septemba, 2018, visa 1,234 vya ukatili dhidi ya watoto na 3,437 dhidi ya wanawake vimeripotiwa kwenye vituo vya polisi mkoani humo kwa hatua mbalimbali. Wakichangia baadhi ya wadau wamekiri changamoto kubwa ya watoto wanaoishi na kufanya kazi katika mitaa ya Sumbawanga inasababishwa na wazazi na walezi wao kuwatelekeza kwa kutowatimizia mahitaji.Machifu wa Kabila la Kifipa waliwataka wazazi na walezi wanaowatekeleza watoto wao waadhibiwe kimila ikiwemo kulipa mbuzi na kutengwa na jamii ili kusaidia kukomesha tatizo hilo mkoani humo.	1
329	 Kauli hiyo imetolewa na Katibu Mkuu wa CCM Taifa, Abdulrahman Kinana wakati akizungumza na wananchi wa vijiji vya Nakapanya na Muhuwesi Wilayani Tunduru Mkoani Ruvuma.Kinana aliwaeleza wananchi hao kuwa kuanzia sasa chama chake hakitawavumilia viongozi wa vyama vya msingi vya ushirika vya wakulima ambao baadhi yao wamekuwa wakitumiwa na wanunuzi wa zao hilo kuwadanganya wakulima hao kuwa korosho zimeshuka bei katika soko la dunia.Kinana alisema kuwa hali hiyo imetokana na chama kubaini uwepo wa vitendo vya ubabaishaji, ulaghai, wizi na udanganyifu mwingi juu ya soko la zao hilo hali ambayo imeifanya Halmashauri Kuu ya CCM kukaa na kutoa maagizo kadhaa yakiwemo maelekezo ya kuwanyang’anya wawekezaji waliowauzia viwanda vya kubangulia Korosho na kushindwa kutekeleza makubaliano yao.“Zao la korosho hivi sasa limeingiliwa na usani mwingi unaoambatana na vitendo vya wizi, unyang’anyi na udanganyifu ambao umekuwa ukifanywa na wajanja wachache,” alisema Kinana.Awali akitoa taarifa ya maendeleo ya Mkoa wa Ruvuma, Mkuu wa Mkoa huo, Said Mwambungu alimweleza Kinana kuwa baada ya Serikali kubaini uwepo wa ubabaishaji wa ununuzi wa zao hilo Serikali imechukua maamuzi magumu ya kuwaruhusu wanunuzi binafsi kuanza kununua korosho hizo kutoka kwa wakulima zikiwa ni juhudi za kuwakwamua kiuchumi.Mwambungu aliendelea kufafanua kuwa kupitia mpango huo Serikali haitatoa kibali kwa kampuni itakayo peleka maombi ya kununu zao hilo kwa bei iliyo chini ya Sh 1,000.	5
330	 Benki ya CRDB imetangaza kuwa itakuwa mdhamini Mkuu wa Maonesho ya Pili ya Viwanda Mkoa wa Pwani.Mkurugenzi Mtendaji wa Benki hiyo, Abdulmajid Nsekela ameushukuru uongozi wa mkoa huo kwa kuishirikisha benki hiyo, na kwamba, mwaka jana ilikuwa mdhamini mkuu wa maonesho ya kwanza ya viwanda mkoani humo.Mkuu wa Mkoa wa Pwani Mhandisi Evarist Ndikilo amesema maonesho hayo na kongamano la fursa za biashara na uwekezaji mkoani humo vinatarajiwa kugharamu shilingi milioni 730.5/-Nsekela amesema, benki hiyo itaendelea kushirikiana na uongozi wa mkoa huo na wadau wengine ili kufanikisha maonesho hayo kila mwaka.“Kwetu ni fursa ya kibiashara, ni fursa ya kujitangaza lakini benki yetu ni benki ya kimkakati ambayo ni benki inayoendelea kushirikiana na jitihada zote zinazolenga kujenga uchumi. Lakini ni benki ambayo inawagusa wateja wake wa nchi nzima” amesema Nsekela.Amesema jijini Dar es Salaam kuwa, maonesho hayo ni jambo zuri kwa kuwa lina mwelekeo wa kitaifa, lina tija kwa wateja wao, na linakuza ujasiriamali na viwanda nchini.“Sasa hii ya mwaka huu naona itakuwa ni nzuri zaidi kwa maana ya mipango lakini niwapongeze kwa kuwashirikisha TSN na Tantrade ambao ni wadau wakubwa sana wa makongamano haya na wamesema wamefanya mikoa mingi kwa hiyo nina imani wamekutana na changamoto na mafanikio”amesema.Amesema, ushiriki wao utaiwesha benki kuwafikia wateja kuwaeleza mapya waliyonayo na kupata yak kupata wateja wapya.“Wadau waichukulie kama fursa kwanza kuna sehemu ya kujitangaza kwa masoko lakini kuna sehemu ya kutangaza bidhaa nchini kwa ajili ya kuzifahamu na kupata masoko ya nje” amesema Nsekela.	5
331	 WAZIRI wa Mambo ya Nje na Ushirikiano Afrika Mashariki, Profesa Palamagamba Kabudi amesema serikali imejipanga kuhakikisha hakuna ndege nyingine inashikiliwa nje ya nchi kwa sababu ya madai.Agosti 24, mwaka huu ndege hiyo aina ya Airbus 220-300, ilishikiliwa Afrika Kusini kutokana na kesi iliyofunguliwa na raia wa nchi hiyo, Herman Steyn, mkulima aliyekuwa anamiliki ndege binafsi na mashamba Monduli mkoani Arusha, yaliyotaifishwa na serikali miaka ya 1980.Alifungua madai ya kuzuia ndege hiyo, akidai kulipwa mamilioni ya fedha zikiwa malimbikizo ya fidia aliyokuwa anadai. Ndege hiyo ilishikiliwa kwa amri ya mahakama nchini humo.Juzi Mahakama ya Gauteng iliyokuwa ikisikiliza kesi hiyo, iliamuru kuachiwa kwa ndege hiyo na kumtaka Mzungu huyo kulipia gharama zote za kesi na ndege hiyo kuachiwa.Akizungumza na waandishi wa habari juzi kwenye Uwanja wa Ndege wa Kimataifa wa Julius Nyerere (JNIA) jiini Dar es Salaam wakati wa kuipokea ndege hiyo, Profesa Kabudi alibainisha kuwa Tanzania si nchi ya kwanza duniani ndege yake kushikiliwa kutokana na kudaiwa, lakini serikali imejifunza kitu na kuwa itahakikisha hakuna ndege nyingine inayoshikiliwa kwa kosa kama hilo.“Leo (juzi) tunafurahi kuipokea ndege hii na hakika ni ushindi mkubwa na niwahakikishie kuwa nchi inayo wanasheria makini ambao wamejipanga kuhakikisha hakuna tena ndege itakayoshikiliwa kwa sababu ya serikali kudaiwa,” alisema Profesa Kabudi.Aliongeza, “Tanzania sio ya kwanza kudaiwa ila kinachotakiwa ni kujiridhisha na madai na sio kutokea tena kama lililotokea kwa mlowezi huyu dhidi ya serikali.”Ndege hiyo ilizuiliwa ikiwa na abiria 83 kwa amri ya Mahakama ya Gauteng ikiwa kwenye Uwanja wa Ndege wa Oliver Tambo, Johannesburg na kuzuiliwa kuruka kurejea Dar es Salaam hadi juzi iliporejea baada ya siku 13.Naibu Waziri wa Mambo ya Nje na Ushirikiano Afrika Mashariki ambaye pia ni wakili, Dk Damas Ndumbaro aliongoza timu ya mawakili kutokea nchini kufuatilia hatma ya ndege hiyo.Tangu kuingia madarakani, Rais John Magufuli amekuwa na nia ya kuiendeleza ATCL ambayo kwa sasa ina ndege saba, lengo likiwa ni kurejesha hadhi ya Tanzania katika sekta ya mawasiliano ya anga kama ilivyokuwa miaka ya 1970 wakati shirika la ATC lilipoanzishwa.Ndege zilizopo kwa sasa ni Bombardier DASH8 Q400 tatu ambazo mbili ziliwasili Septemba 2016 na moja iliwasili Juni 2017, Bombardier CS300 mbili na Boeing 787 Dreamliner zilizowasili nchini kati ya Mei na Julai mwaka jana. Nyingine ndio hiyo Airbus 220-300.	1
332	 NAIROBI, KENYA MUUNGANO wa upinzani wa NASA umesema unaendelea na mpango ya kumwapisha kinara wake Raila Odinga kuwa rais iwapo Rais Uhuru Kenyatta ataapishwa kuongoza kwa muhula wa pili. Mkurugenzi wa muungano huo Norman Magaya alisema kumwapisha Odinga ni miongoni mwa mikakati ya NASA inayoendelea kufanyiwa kazi. “Tuna mbinu nyingi na suala la kumwapisha Odinga ni moja ya ajenda zilizojadiliwa kwa kina. Uamuzi wa kufanya hivyo ukifikiwa umma utaarifiwa,” Magaya alisema wakati akihojiwa wakati akihojiwa na kituo cha runinga, KTN juzi jioni. NASA imesema haitamtambua Kenyatta kama Rais ikisisitiza uchaguzi wa marudio wa Oktoba 26 ambao alishinda haukuwa halali. Mahakama ya Juu ilitupilia mbali kesi mbili za kupinga ushindi wake na kushikilia kuwa alichaguliwa kihalali.	0
333	 NAIBU Waziri wa Madini, Dotto Biteko amepongeza utendaji kazi wa mgodi wa kuzalisha makaa ya mawe wa Kambas uliopo wilayani Songea mkoani Ruvuma na kuitaka migodi mingine nchini kuiga mfano kwenye uchimbaji madini kutoka kampuni hiyo.Biteko amesema hayo katika ziara yake katika mgodi huo uliopo kijiji cha Maniamba wilayani Songea, Ruvuma kukagua uchimbaji madini pamoja na kutatua changamoto zilizopo.Aliambatana na wataalamu kutoka Wizara ya Madini, Mkuu wa Mkoa wa Ruvuma, Christina Mndeme, maofisa Madini wa Songea, Mkuu wa Wilaya ya Songea, Pololet Mgema na Vyombo vya Ulinzi na Usalama vya Wilaya ya Songea.Baada ya kupokea taarifa ya uchimbaji madini katika mgodi huo kutoka kwa Mtendaji Mkuu wa mgodi huo, Yahya Yusuph Kambaulaya, Biteko aliupongeza mgodi huo kwa kuzalisha makaa ya mawe na kuuza ndani ya muda mfupi tangu imeanza uchimbaji Desemba mwaka jana.Aliutaka mgodi huo kuunganisha leseni zake 14 za madini ili kuwa na wachimbaji wa kati na wakubwa na kuzidi kuongeza mapato Serikalini.“Sheria Mpya ya Madini ya mwaka 2017 ni rafiki kwa wawekezaji wa ndani na nje ya nchi. Ndani ya kipindi kifupi wameanza kuchimba kwa mafanikio makubwa, kutoa ajira kwa wazawa na kushiriki katika shughuli za huduma za jamii. Nazitaka kampuni za madini nchini kuiga mfano wa kampuni hii,” amesema Biteko.Amesema, anatarajia kuona mgodi wa Kambas unakua na kuitaka Ofisi ya Mkuu wa Mkoa wa Ruvuma, Halmashauri ya Songea na Ofisa Madini wakiulea mgodi huo kwa kufuata sheria.Biteko alitaka halmashauri kutumia fedha za mapato ya mgodi huo kwa uwekezaji mbadala wa shule, vituo vya afya na barabara ili kuacha kumbukumbu nzuri katika vizazi vijavyo.Katika hatua nyingine, Biteko aliutaka mgodi wa Kambas kulipa kodi stahiki serikalini baada ya kuuza katika kituo cha mwisho badala ya mauzo ya hapo hapo mgodini (net back value).Mkuu wa Mkoa wa Ruvuma, Christina Mdeme amempongeza Waziri Biteko kwa usimamizi makini wa sekta ya madini nchini akisema, ofisi yake ipo tayari kushirikiana na mwekezaji huyo pamoja na kutatua changamoto zitakazojitokeza.Akiwasilisha taarifa ya uzalishaji, Mtendaji Mkuu wa Mgodi wa Kuzalisha Makaa ya Mawe wa Kambas, Yahya Kambaulaya amesema, uzalishaji wa makaa ya mawe katika mgodi huo umekuwa ukiongezeka siku hadi siku ambapo mpaka sasa wameshachimba tani 5,138.Amesema, tani hizo zilichimbwa kwa miezi mitatu, Desemba 2017, Mei, 2018 na Juni, 2018 na Januari hadi Aprili, 2018 uchimbaji makaa ya mawe ulisimama kutokana na mvua kubwa.Amesema, kuanzia Julai 2018 uzalishaji wa makaa ya mawe kwa siku ni tani 200 na malengo ya mgodi ni kuzalisha tani 600 hadi 700 kwa siku ambapo kwa mwezi mgodi utakuwa na uwezo wa kuzalisha kati ya tani 18,000 hadi 21,000.Akielezea manufaa ya mgodi wa Kambas, Kambaulaya amesema mgodi umeweza kulipa serikalini kodi mbalimbali inayotokana na mauzo ya makaa ikiwa ni pamoja na mrabaha na ada ya ukaguzi Sh milioni 16, sh milioni 4.1 katika kijiji cha Maniamba za huduma za jamii.	5
334	 ZAIDI ya kaya 40 zilizopo kijiji cha Kihurio, kata ya Kihurio, wilaya ya Same, mkoani Kilimanjaro hazina makazi baada ya nyumba zipatazo 12 kuzolewa na maji kutokana na mvua zinazoendelea kunyesha wilayani humo.Kwa mujibu wa Mkuu wa Wilaya ya Same, Rosemary Senyamule, waathirika wa mafuriko hayo wamehifadhiwa kwenye majengo ya Shule ya Msingi Kihurio, ambapo kaya hizo zimepatiwa huduma za awali kama chakula.Alisema mvua hizo zilizoanza kunyesha juzi usiku, zimesababisha madhara makubwa kwa wakazi wa maeneo hayo hususan ambayo serikali ilipiga marufuku kuwa makazi ya watu.Aliitaka kamati ya maafa ya wilaya hiyo kufanya ziara katika eneo hilo ili kufanya tathmini ya athari zilizotokea ili kuiwezesha serikali kutambua ukubwa wa tatizo hilo na jinsi ya kukabiliana nalo.Pia mkuu huyo wa wilaya alitembelea daraja ambalo limevunjika na kusombwa na maji na kusababisha barabara hiyo kushindwa kupitika na kupiga marufuku watu kuvuka eneo hilo kwa kupita ndani ya mto huo ambao una mamba.Naye diwani wa kata hiyo, Mariane Mariane, aliomba serikali kulipatia ufumbuzi wa kudumu tatizo hilo ambalo alidai limekuwa kero kwa wakazi wa maeneo hayo kila mwaka kutokana na kukumbwa na adha ya mafuriko na kukosa mawasiliano ya barabara.	1
335	 Akizungumza na gazeti hili jana, Mratibu wa timu hiyo, Jamal Bayser alisema kwa sasa klabu hiyo inasubiri taarifa rasmi ya kocha wake Mecky Maxime kuhusu mapendekezo yake katika kuboresha timu hiyo ambayo imemaliza Ligi Kuu msimu huu wa 2014-15 ikiwa katika nafasi ya saba kati ya timu 14.Bayser alisema baada ya kupata taarifa hiyo itaamua mengi kuhusu mapendekezo ya kocha huyo hasa katika kuangalia nini kifanyike kwenye usajili. Aidha, alikiri kufanya mazungumzo na kocha De Mol ambaye kwa sasa yupo nchini.Klabu hiyo ilimfuata kwenye Uwanja wa Ndege wa Kimataifa wa Julius Nyerere, Dar es Salaam juzi na kisha kwenda kufanya naye mazungumzo ambayo Bayser anasema hawakuzungumzia kuhusu kumchukua kukinoa kikosi hicho.Bayser alisema wamezungumza mengi hasa kuhusu maendeleo ya mchezo wa soka duniani na nini mtazamo wake juu ya soka la Tanzania.Alisema kwa sasa hawazungumzii lolote kuhusu kumpatia ajira ya kukinoa kikosi hicho kwa kuwa bado Bodi ya Mtibwa Sugar haijakaa kujadiliana juu ya kumwacha kocha wa sasa au la.Alisema katika mazungumzo hayo kocha huyo ameonesha kuwa na uelewa mkubwa wa soka la Tanzania na kuwa kwa sasa bado ataendelea kuwapo hapa nchini kwa muda.“Mazungumzo yetu hayakuwa na maana kuwa sisi tumeamua kuachana na kocha wa sasa Maxime ila ni mazungumzo ya kawaida kabisa kwa kuwa tumeongelea mengi kuhusu soka na mengineo ambapo huyu kocha amekuwa akijihusisha nayo,” alisema Bayser.Kocha De Mol (60) ni moja kati ya makocha wenye mafaniko makubwa katika medani ya soka akiwa amefundisha timu mbalimbali za bara la Asia, Ulaya na Afrika na alikuwa Mkurugenzi wa Kituo cha Kukuza Vipaji Kumasi, Ghana.Amefundisha timu za Qatarm Ubelgiji na China na kwa mazungumzo yake aliyofanya na kiongozi huyo wa Mtibwa Sugar yamefanya kuwapo kwa uvumi huo kuwa amechukuliwa kuinoa timu hiyo.Mtibwa Sugar imemaliza msimu huu wa ligi ikiwa nafasi ya saba na pointi 31 hali ambayo inaonesha kuwa ni kusuasua hasa ikizingatiwa kuwa ilikuwa ni moja kati ya timu ambazo zilianza ligi hiyo vyema.Ilimfunga Yanga 2-0 Morogoro kwenye Uwanja wa Jamhuri mjini Morogoro kabla ya marudiano kuchapwa na Yanga idadi kama hiyo kwenye Uwanja wa Taifa, Dar es Salaam. Yanga ilitwaa ubingwa.	2
336	 NA ADAM MKWEPU, DAR ES SALAAM KOCHA Mkuu wa Yanga, Hans van der Pluijm, amesema uwepo wa wachezaji wengi wa timu hiyo katika kinyang’anyiro cha kuwania tuzo za Ligi Kuu Bara msimu uliopita, utaongeza ari ya ushindi kwenye michuano ya Kombe la Shirikisho Afrika. Wachezaji watano wa kikosi cha Yanga wameingia kuwania tuzo katika vipengele tofauti ambapo beki Juma Abdul anapewa nafasi kubwa kwenye kinyang’anyiro cha kuwania mchezaji bora huku kipa Benno Kakolanya aliyeichezea Tanzania Prisons akichuana kwa upande wa kipa bora. Nyota wa kimataifa wa Yanga, Donald Ngoma na Thabani Kamusoko, wanachuana vikali katika kipengele cha kuwania tuzo ya mchezaji bora wa kigeni huku mshambuliaji Mrundi, Amissi Tambwe, akisubiri zawadi yake ya kuibuka mfungaji bora kwa kufunga mabao 21. Akizungumza na MTANZANIA jana, Pluijm alisema mbali na kuwaongezea hamasa ya ushindi katika michezo ya kimataifa, pia kitendo cha majina yao kupendekezwa kuwania tuzo mbalimbali ni jambo la heshima kwa mabingwa hao wa Ligi Kuu msimu uliopita. Alisema hamasa hiyo itawaongezea wachezaji hali ya kujiamini zaidi na kudhihirisha uwezo wao katika mechi za Kundi A za Kombe la Shirikisho Afrika zinazowakabili baada ya kupoteza dhidi ya Mo Bejaia ya Algeria na TP Mazembe ya Jamhuri ya Kidemokrasia ya Congo (DRC). Mholanzi huyo alisema Yanga inatarajia kushuka katika Uwanja wa Taifa, Dar es Salaam Julai 16, mwaka huu kuivaa Medeama ya Ghana, mchezo ambao amedai unahitaji nguvu, akili na mbinu ili kuibuka na ushindi. “Nimefurahi sana kwa kuwa thamani ya kikosi cha Yanga imeongezeka pia kwa mchezaji mmoja mmoja, ni jambo la furaha kwangu kuona wachezaji wa timu ninayofundisha wanapendekezwa kuwania tuzo muhimu,” alisema Pluijm. Hafla ya kukabidhi tuzo, medali na fedha kwa washindi mbalimbali waliong’ara msimu uliopita wa 2015/2016 inatarajiwa kufanyika Julai 17, mwaka huu huku kocha Pluijm akipewa nafasi kubwa katika kipengele cha kuibuka kocha bora.	2
337	kampala, uganda SERIKALI ya Uganda kupitia Wizara ya Afya, imetangaza kufanya kampeni ya kuwapatia chanjo wananchi wake kama sehemu ya kuwakinga dhidi ya maambukizi ya ugonjwa wa Ebola. Hatua hiyo imeungwa mkono na Shirika la Afya Ulimwenguni (WHO), kutokana na sababu ya tishio la kusambaa kwa ugonjwa huo kutoka nchi jirani ya Jamhuri ya Kidemokrasia ya Congo. Tishio la kusambaa kwa ugonjwa huo hadi nchi zinazopakana na nchi hiyo ya DRC linazidi kuongezeka, hasa upande wa Mashariki ulipo mji wa Beni. Hii ni kutokana na ukosefu wa usalama na hivyo kukwamisha jitihada za kupambana na ugonjwa huo kama ilivyotokea siku za karibuni ulipozuka na kusababisha vifo vya watu 179. Na kwa naana hiyo, mikoa iliyo jirani na mpaka wa nchi za Burundi, Rwanda na Uganda iko hatarini. Kutokana na hali hiyo, Uganda ndipo ilipoamua kuchukua hatua za makusudi na za awali kukabiliana na ugonjwa huo wa Ebola. Chanjo hiyo itagawiwa kama kinga ya kuzuia kwa mtu binafsi, wakiwamo wafanyakazi wa afya walioko mstari wa mbele vitani, timu za ufuatiliaji na za mazishi. Mwakilishi kutoka Serikali ya Uganda kwa Shirika la Afya Ulimwenguni WHO, Dk. Yonas Woldemariam, ameviambia vyombo vya habari kuwa kiwango cha zaidi ya chanjo 2000 vimekwisha kupatikana. Timu zinazoshughulika na chanjo zimepelekwa upande wa magharibi wa nchi ya Uganda karibu na mpaka baina yake na nchi ya D.R. Congo, ili kuanza kazi katika wilaya tano zilizoko hatarini zaidi. Nchini Jamhuri ya Kidemokrasia, chanjo hiyo ilikuwa ikitolewa maalumu kwa watu wote waliowahi kuwa karibu na wagonjwa waliothibitika kuathiriwa na ugonjwa wa Ebola. Uganda imeendelea kuchukua hatua nyingine kama vile uchunguzi wa watu wanaovuka kutoka katika maeneo yenye mkusanyiko mkubwa wa watu karibu na mpaka baina yake na nchi ya DRC tangu mwezi wa Agosti mwaka huu. Nchi hiyo ya DRC, ina sifa ya kujibu haraka dharura za kiafya. Mnamo mwaka 2000, ilipata maambukizi ya Ebola yaliyosababisha vifo vya watu zaidi ya mia mbili. Na tangu wakati huo, iliimarisha ufuatiliaji wake na timu za kukabiliana na dharura kwa kutambua mapema viashiria vya kuzuka kwa virusi.	3
338	 WANAFUNZI wa shule za msingi na sekondari wapatao 304 wamekatisha masomo yao kutokana na mimba ndani ya kipindi cha miezi 12 mkoani Dodoma.Hayo yamebainishwa na Ofisa Elimu Mkoa wa Dodoma, Maria Lyimo wakati wa kuwasilisha taarifa ya maendeleo mkoa na hatua za kuinua ufaulu na nafasi ya mkoa kwenye Kikao cha Kamati ya Ushauri ya Mkoa (RCC).Lyimo alisema mimba kwa wanafunzi ni moja ya changamoto zinazokabili maendeleo ya elimu mkoani Dodoma na kuwa kuanzia Januari hadi Desemba mwaka huu, wanafuzi 67 wa shule za msingi na 237 wa sekondari wameachishwa masomo kutokana na kupata mimba.Alisema changamoto nyingine ni utoro wa wanafunzi.Akitolea mfano, Lyimo alisema asilimia saba ya wanafunzi wa shule za msingi kuanzia darasa la kwanza hadi la saba na asilimia sita ya wanafunzi wa sekondari kuanzia kidato cha kwanza hadi cha nne wamekosa masomo kuanzia Januari hadi Desemba kwa mwaka huu kutokana na utoro.Katika kukabiliana na tatizo la mimba na utoro, alisema wameweka mkakati wa kudhibiti hali hiyo kwenye ngazi ya halmashauri kwa kuwashirikisha wakurugenzi wa halmashauri, wakuu wa wilaya na vyombo vya usalama katika kuchukua hatua kwa wakati na kuzingatia sheria.Akitolea mfano walivyojifunza kwa mikoa ya Arusha na Kilimanjaro, amesema mikoa hiyo utoro unadhibitiwa na ofisi ya mkuu wa wilaya kwa kuwahusisha na kuwatumia maofisa tarafa na watendaji wa kata na walimu wakuu.“Kwa upande wa Dodoma kushughulikia changamoto hiyo sio wa kuridhisha, kwa mfano mwaka huu katika shule za sekondari mimba 237 zimeripotiwa, 155 zipo ngazi ya kata, 68 zipo polisi na 11 zipo mahakamani na ni kesi tatu tu za mimba zilizotolewa hukumu, hii inaashiria kuna ulegevu katika ushughulikiaji wa kesi za mimba hivyo kusababisha wanafunzi wengi wa kike kuachishwa shule,” amesema.Alisema mpango wa Mkoa wa Dodoma kwa mwaka 2020 ni kufaulisha wanafunzi kwa asilimia 90 kutoka asilimia 74.69 ya mwaka 2019 kwa mitihani ya shule za msingi, kidato cha nne kwa zaidi ya asilimia 50 kwa daraja la I-III na kidato cha sita ufaulu wa asilimia 100 kwa wanafunzi kupata daraja la I-III.Aidha, Kamati ya RCC kwa kauli moja ilipitisha azimio la kuundwa kamati ya mkoa ya kufuatilia maendeleo ya elimu kwa mkoa mzima.	1
339	" Nancy ambaye hivi karibuni alijifungua mtoto wa pili na msanii huyo, alisema hayo wakati akimshukuru msanii Vanessa Mdee baada ya kumuona akiwa mstari wa mbele kumpigania Roma baada ya kufungiwa kwake.Roma ni miongoni mwa wasanii ambao baadhi ya nyimbo zao zimefungiwa na serikali kutokana na kukiuka maadili.Akizungumza kwa uchungu, alisema anajisikia vibaya kila kukicha juu ya matatizo yao.“Mungu akubariki wifi yangu, ahsante sana Vanessa Mdee, ila mume wangu anakutana na wakati mgumu na changamoto sana kwenye muziki wake, hadi kuna wakati natamani aache muziki,""alisema Nancy.Aprili mwaka jana Roma na wenzake watatu walitekwa na watu wasiojulikana akiwa katika studio za Tongwe Records na kuonekana baadaye akiwa na majeraha mwilini mwake huku kidole chake kikiwa kimevunjwa."	2
340	 Wafanyabiashara hao wamesema, pamoja na maafa makubwa waliyoyapata hawajaona viongozi wakuu wa serikali wakafika kuwafariji.Aidha wamesema, wanahitaji muda zaidi wa kulipa madeni yao.Hata hivyo mfanyabiashara mwingine Lucas Mushi alisema wameweza kuwasiliana na taasisi walizokopa fedha kuwaeleza hali halisi na wameambiwa wasubiri watajibiwa.Alisema katika mazingira yao magumu wameomba kupewa muda wa nyongeza wa kurejesha mkopo na pia kuangaliwa kama inawezekana waweze kupewa mikopo mingine ili waweze kuinuka tena kibiashara.Pia alisema wanashindwa kuelewa ni nini msimamo wa Serikali juu ya soko hilo kwa sababu viongozi wana kauli tofauti juu ya soko hilo.Aidha alisema hata kama Serikali ilikuwa na mpango wa kuboresha soko hilo basi wangefanya hivyo kabla wafanyabiashara hawajajenga kwa fedha zao au watoe miaka kadhaa ili wafanye biashara kurejesha hali yao ya awali ya biashara ndipo ujenzi mwingine ufanyike.Kwa upande wa Mwenyekiti wa soko hilo la Mchikichini, Jumanne Kongogo, alisema hasara iliyopatikana ndio inasababisha malalamiko yote hayo.	5
341	 KOCHA mpya wa Tottenham, Jose Mourinho anasema kuwa katika klabu yake mpya ya Spurs kamwe hatafanya makosa aliyoyafanya huko nyuma katika majukumu yake ya ukocha.Mreno huyo amechukua nafasi ya Mauricio Pochettin Jumatano, akihitimisha miezi 11 ya kutofanya kazi ya ukocha tangu alipotimuliwa Manchester United. Mourinho alijielezea kama mtu mnyenyekevu katika mkutano wake wa kwanza kama kocha wa Spurs, akisema alitumia muda wake nje ya soka akielezea taaluma yake.“Niligundua kuwa nilifanya makosa,”alisema.“Sitafanya tena makosa yale yale. Sasa nitafanya makosa mapya, lakini si yale yale.” Mourinho, ambaye hata hivyo, hakuweka bayana makosa anayoyazungumzia, aliongeza: “Mimi ni mnyenyekevu katika kazi yangu, na sio kwa mwaka jana ila kwa kila kitu, kuhusu mabadiliko, matatizo na ufumbuzi. Simlaumu mtu yeyote.“Ni jambo kubwa. Nilikwenda mbali zaidi…, “alisema kocha huyo mwenye maneno mengi.Mourinho kipindi chake akiwa Manchester United kilimalizika Desemba mwaka jana baada ya timu hiyo kuwa pointi tisa nyuma ya vinara wa Ligi Kuu, Liverpool. Pia aliripoti kufeli katika usajili wake wa Paul Pogba ambao uligharimu kiasi cha pauni milioni 89, ambao ulikosolewa na mashabiki. Kocha huyo wa zamani wa Porto, Chelsea na Real Madrid aliondoka Old Trafford akiendeleza tabia yake ya kutomaliza misimu minne mfululizo katika klabu moja.“Nisiposhinda kamwe siwezi kuwa na furaha na hilo siwezi kulibadili,” aliongeza Mourinho.“Hiyo ndio alama yangu. “Natumaini naweza kuwashawishi wachezaji wangu, kwa sababu ikiwa unafurahia kushindwa mechi ya soka ni vigumu sana kuwa mshindi. “Wakati fulani unatakiwa kufanya kazi na watu, ambao huwapendi na kufanya kazi vizuri. Huo ndio utaratibu wetu na sifikiri kama naweza kuubadili.”WACHEZAJI WAPYAMourinho alitumia kiasi cha pauni milioni 400 kwa kununua wachezaji wapya 11 wakati wa miaka yake miwili pale Manchester United, lakini anaamini tayari ana wachezaji wazuri hapo Spurs.“Zawadi kubwa niliyokuwa nayo mimi, sihitaji wachezaji wapya,”aliongeza.“Kwa kweli nina furaha na hawa nilionao hapa. “Kikubwa nahitaji muda zaidi wa kuwa na wachezaji hawa. Nawajua kutokana na kucheza dhidi yao, lakini huwezi kuwajua vizuri sana.”Kocha huyo mwenye umri wa miaka 56 ameanza kuifundisha timu hiyo ya Spurs ambayo iko katika nafasi ya 14 katika msimamo wa Ligi Kuu ya England ikiwa imeshinda mechi tatu tu msimu mzima hadi sasa.Hata hivyo, Mourinho, ambaye ameshinda mataji katika kila klabu aliyoifundisha, ana uhakika bahati ya klabu hiyo itarejea baada ya yeye kutua hapo.Alisema: “Hatuwezi kutwaa taji la Ligi Kuu msimu huu, lakini tunaweza kushinda msimu ujao…” Licha ya Tottenham kuanza vibaya msimu, kuondoka kwa Pochettino Jumanne kulitokea kama kwa mshangao kwa wengi baada ya klabu hiyo kucheza fainali ya Ligi ya Mabingwa wa Ulaya msimu uliopita na kufungwa na Livepool.	2
342	JOSEPH HIZA, DAR ES SALAAM  KWA mara nyingine wanasiasa wa Afrika wameonesha rangi yao halisi kuashiria Bara hili lina safari ndefu ya kukomaa kisiasa na kidemokrasia kuanzia serikalini hadi ngazi ya vyama vya siasa. Mbali ya wajibu wao unaofahamika kwa Taifa, wanasiasa hutakiwa kuwa mfano kwa wapiga kura wao hususani vijana na watoto ili kuchochea Taifa imara na komavu kisiasa la kesho. Hilo huwezekana vijana wanapoishi katika utamaduni, ambao baba au baba zao wanasiasa wanavumiliana ili kuweka mbele maslahi ya Taifa, wanaheshimu, kuitii na kuogopa kuikiuka Katiba na sheria nyinginezo. Bila kizazi cha wanasiasa kilichopo kuheshimu na kutii misingi ya Katiba na Sheria walizoshiriki kuzitengeneza na kuzipitisha, kizazi cha wanasiasa wanaofuata hakitakuwa tofauti na wao kwa vile kinaishi kikijifunza utamaduni ule ule wenye mmomonyoko wa maadili, ukiukaji wa Katiba, haki za binadamu, kukosa kuvumiliana kisiasa. Mwenendo huo mbaya ulioanza tangu Mataifa ya Afrika yajipatie uhuru wao kabla na baada ya mwaka 1960, ikichagizwa na kutoachiwa misingi mizuri na wakoloni mbali ya changamoto nyingine imeendelea hadi leo. Vizazi vinavyopishana katika majukwaa ya siasa Afrika vimeshindwa kubadilika kutokana na kukosekana kwa ‘kiongozi wa mabadiliko’ au kuzidiwa na uwekaji mbele maslahi binafsi kabla ya Taifa. Matokeo ya hali hii ni kuendelea kwa tawala kandamizi, za kiimla, kijeshi, kidikteta na hivyo kuchelewesha maendeleo na ustawi wa Taifa. Lakini kuna mataifa machache, ambayo yamepiga hatua katika ukomavu wa kidemokrasia na kuashiria kumbe Afrika ikiamua inaweza kupiga maendeleo katika eneo hilo sawa na mataifa mengine yaliyoendelea. Hata hivyo, licha ya mafanikio yaliyofikiwa kisiasa na kidemokrasia katika miongo ya karibuni miongoni mwa mataifa haya machache ya Kusini mwa Jangwa la Sahara Afrika, baadhi yamekuwa yakipiga hatua moja, mbili, tatu mbele na baadaye kurudi hatua hizo au zaidi nyuma. Kenya ni mfano. Kwa mara ya pili imeonesha mfano mbaya, baada ya awali kumwagiwa sifa kuwa miongoni mwa demokrasia komavu barani Afrika na pengine kiongozi kwa ukanda wa Afrika Mashariki. Sifa hiyo ilianzia pale kilichokuwa Chama tawala cha tangu Uhuru, KANU kilipokubali kushindwa katika Uchaguzi Mkuu na kukabidhi madaraka kwa amani kwa uliokuwa Muungano wa upinzani wa NARC mwaka 2002. Hata hivyo, sifa hiyo ya muda mfupi ikaharibika mwaka 2007 wakati matokeo ya kupikwa yaliyolenga kumuepusha Rais Mwai Kibaki na aibu ya kuwa Rais wa muhula mmoja yaliposababisha machafuko yaliyoua watu 1,300. Uchaguzi uliofuata mwaka 2013, pengine kutokana na funzo lililotokana na 2007, ulifanyika kwa amani safari hii Raila Odinga akikubali matokeo japo kwa shingo upande baada ya Mahakama ya Juu kuthibitisha ushindi wa Rais Uhuru Kenyatta. Huo ni mwaka ambao, kile kinachoelezwa kuwa moja ya Katiba bora barani Afrika ilitumika mara ya kwanza katika uchaguzi huo. Hata hivyo, Katiba hii, ambayo ilitegemewa ingeiumba upya Kenya kisiasa, kijamii, kiuchumi imekuwa kama pambo kutokana na wanasiasa wa upinzani na Serikali kwa jeuri na viburi vyao kukataa kuiheshimu.   Kilichojiri kabla, wakati na baada ya Uchaguzi Mkuu wa Agosti 8, ambao matokeo ya urais yalifutwa na ule wa marudio wa Oktoba 26 uliosusiwa na NASA na yanayotokea sasa, kunadhihirisha safari ndefu Afrika inapitia kuelekea ukomavu wa kisiasa na kidemokrasia. Tabia ya kudharau Katiba kunakosababishwa na jeuri fulani ya madaraka au ngome kubwa za kisiasa kunatengeneza utamaduni mbaya katika jamii na vizazi vijavyo, vinavyoona kuwa ukiukaji huo ni kitu kinachokubalika na hivyo migogoro nayo inakuwa sehemu ya utamaduni. Muungano wa NASA ukifahamu Katiba hairuhusu vitendo kama hivyo na vinavyofanana navyo, katika mwendelezo wake wa kutoutambua urais wa Uhuru Kenyatta waliamua ‘kumuapisha’ kuwa Rais wa watu kiongozi wake Raila Odinga kwenye bustani ya Uhuru mjini Nairobi Jumanne wiki iliyopita. Licha ya kuwa upinzani unalitazama tukio kuwa halali na hivyo hakuna kesi ya Uhaini dhidi ya Odinga wala wale walioshiriki kwa namna moja au nyingine kufanikisha hafla hiyo, kwa kile ilichodai aliapishwa kuwa Rais wa wananchi si wa Jamhuri, kitendo hicho kwa vyovyote hakikubaliki wala hakiakisi ukomavu wa kisiasa. Mapema kabisa Odinga alifahamu kitendo hicho si kizuri kwa Taifa, ambalo ametumia sehemu kubwa ya uhai wake kulipigania kidemokrasia, ndiyo maana mara mbili alikwepa kuapishwa. Mara ya mwisho Desemba mwaka jana, alisema kwa kuangalia heshima na hadhi aliyonayo katika Jumuiya ya Kimataifa, haitapendeza akijiapisha. Lakini msimamo wake huo mzuri uliyeyuka baada ya kunywea kwa shinikizo la wafuasi wake wasioambilika ama kusikia la mwanzini wala la mnadi swala na ambao wamejiapiza kufa kwa ajili yake. Kwa kuapishwa Jumanne wiki iliyopita, Raila aliweza kukonga nyoyo za wafuasi wake huku vinara wenzake akina Kalonzo Musyoka, Musalia Mudavadi na Moses Wetangula wakishambuliwa mitandaoni kwa usaliti katika ngome zao wenyewe kutokana na kukwepa hafla hiyo. Hata hivyo, Odinga kama mwanasiasa mbobezi na msomi alitakiwa kuweka mbele maslahi ya Taifa na kuonesha msimamo na ukomavu wa kiuongozi na kisiasa kutokuwa tayari kufuata matakwa ya watu wanaoongozwa zaidi na hisia, ghadhabu na chuki za kikabila. Wafuasi hawa wengi wao hawana muda wa kuitafakari kesho, hawajui lolote, au kwa wale wanaojua hawajali juu ya ubaya na gharama za kuinajisi Katiba au vitendo vyovyote vinavyobomoa misingi ya utaifa. Sasa wakati Serikali ya Jubilee ikiishutumu NASA kwa kuvunja Katiba na kwamba ijiandae kulipia kosa hilo, ambalo ilishaonya kuwa adhabu yake ya juu ni kifo, nayo imeingia katika mtego huo huo wa upinzani wa kutoheshimu Katiba na Sheria kwa namna nyingine. Kuelekea hafla ya kumuapisha Odinga, Serikali ya Jubilee iligawanyika baina ya wahafidhina wenye msimamo mkali na wanasiasa wa msimamo wa wastani. Wahafidhina walikuwa wakisisitiza ikibidi nguvu itumike ili kuzuia kufanyika kwa hafla ya kumuapisha Odinga Uhuru Park, kitu ambacho hata hivyo ni wazi kingesababisha umwagaji mkubwa wa damu. Tangu Uchaguzi Mkuu wa Agosti 8 mwaka jana, wahafidhina wakiongozwa na Waziri wa Usalama wa Ndani, Fred Matiang’I na Makamu Mwenyekiti wa Jubilee, David Murathe walionesha misimamo mikali. Matokeo yake, kati ya hiyo Agosti na Novemba mwaka jana kamata kamata na makabiliano yanayohusiana na chaguzi ikiwamo maandamano ilisababisha vifo vya watu zaidi ya 50 wakiwamo watoto huku wengine wakibakwa. Serikali ilishutumiwa na Jumuiya ya Kimataifa na makundi ya haki za binadamu kwa matumizi makubwa mno ya nguvu ya polisi katika kushughulikia wafuasi wa upinzani. Safari hii busara ilitumika, baada ya askari polisi kuamriwa kuondoka Uhuru Park katika dakika za mwisho na hivyo kunusuru umwagaji mkubwa zaidi wa damu kwa kuzingatia majibizano yaliyoambatana kuapizana kutoka pande hizo mbili kulionesha dalili hizo. Pongezi kwa Serikali kwa kutumia busara hiyo, zikakosa maana baada ya kuhamisha hasira zake kwa vidagaa; si tu wanasiasa na wanaharakati wadogo wadogo bali pia vyombo vya habari, ambavyo havihusiki na tukio hilo zaidi ya jukumu lake la kuihabarisha jamii kinachojiri ndani na nje ya mipaka yao. Hatua ya kwanza ya Serikali ilikuwa kuvifungia vituo vitatu vikubwa vya televisheni mapema asubuhi ya Jumanne ya tukio hata kabla ya Odinga hajala kiapo, kuwasaka wapinzani huku ikimgwaya Odinga pamoja na kujaribu kuwakamata waandishi kadhaa. Hata hivyo, waandishi hao walikingiwa kifua na Mahakama iliyotoa amri kwa polisi iache kuwakamata. Jaji Luka Kimaru alitoa agizo hilo hadi pale kesi dhidi ya Waandishi Linus Kaikai, Ken Mijungu na Larry Madowo wote wa Kampuni ya Nation Media itakaposikilizwa. Serikali kupitia Mamlaka ya Mawasiliano ilivifungia vituo hivyo vya televisheni vya NTV, KTN News na Citizen kwa madai ya kukiuka onyo la Rais la kutorusha moja kwa moja hafla hiyo ya kumuapisha Odinga. Wakati ikifungia vituo hivyo binafsi vinavyotazamwa zaidi nchini Kenya, imeviacha vile vilivyoegemea mrengo wa Serikali KBC na K24 inayosemekana kuwa na uhusiano na familia ya Rais Kenyatta. Mbaya zaidi katika tukio lingine wiki iliyopita, Rais Kenyatta ingawa wasaidizi na wapambe wake wanadai ukimya wake kuhusu kuapishwa kwa Odinga unaashiria hababaishwi na tukio hilo, alionesha chuki za wazi kwa wanahabari katika tukio moja la kitaifa. Mara baada ya kutoa hotuba, akionesha kujawa dhahabu, alisema kwa Kiswahili: Sasa si mzime hivyo vitu vyenu (Kamera za TV) na muondoke? Kazi yenu imeisha. Kitendo hicho kimelaaniwa si tu nchini humo bali pia na Jumuiya ya Kimataifa, ambazo si tu zimekosoa hatua ya NASA kumuapisha Odinga, bali pia Serikali kwa kuwaandama wanahabari na kuzima matangazo ya vituo vya televisheni. Umoja wa Ulaya umesisitiza umuhimu wa viongozi wote kuheshimu Katiba ya Kenya na sheria zake kwa jumla huku Marekani ikikosoa vitendo vyovyote vinavyokiuka sheria za nchi. Kwa kuheshimu sheria ni sawa na kuheshimu Uhuru wa kutangamana, vyombo vya habari na kujieleza. Kwa mantiki hii hatua ya Serikali ya kuvibana vituo vya televisheni kurusha matangazo, ambapo iwapo leo vitaendelea kuwa gizani itakuwa siku ya tisa ni kinyume na maadili. Ifahamike kuwa Mahakama Kuu tayari ilishaamuru tangu Jumatano iliyopita Serikali ivifungulie vituo hivyo ili viweze kurusha matangazo bila mafanikio. Mbali ya kugoma kuidharau mahakama katika suala la vyombo vya habari kwa kutoheshimu maagizo yake kama inavyotakiwa kikatiba, Serikali pia imegomea uamuzi wa chombo hicho kilichotaka kuachiwa kwa dhamana kwa mwanaharakati wa upinzani aliyejitangaza kuwa jenerali wa Vuguvugu la upinzani la NASA, NRM, Miguna Miguna. Tayari NASA imeonya kuwa itahamasisha wafuasi wake kwa namna ile ile kama ilivyotokea Uhuru Park, kujazana katika kituo kikuu cha polisi kushinikiza Miguna aachiwe ama polisi iwakamate wote kwa wingi wao kwa vile nao walishiriki tukio la kiapo. Dharau hizo kwa mahakama na Katiba zitakuja kuwaandama wanasiasa mara watakapoondoka madarakani na hawatakumbukwa kwa mazuri kama wajenzi wa demokrasia. Serikali inayotishia, kandamiza na kufungia vyombo vya habari achilia mbali upinzani ambao imewanyan’ganya viongozi wake walinzi ina na upungufu mkubwa katika demokrasia. Wanasiasa hawa hawana cha kulifunza Taifa la kesho zaidi ya kuliambukiza utamaduni mbovu kisa tu ‘mbona Raila alifanya hivi na vile’ bila mtu wa kumnyooshea kidole na kadhalika Serikali.	0
343	Na MWANDISHI WETU WATAWALA wengi barani Afrika wanapopata madaraka huziba masikio yao na kutosikiliza kero za wananchi wao na kuhakikisha vivywa vyao haviwezi kusema kinyume na maoni waliyonayo.  Kutosikilizwa kwao wananchi katika kuamua aina ya utaratibu utakaotumika kujitawala kunawafanya wajisikie kuminywa na hata kunyang’anywa haki muhimu ya raia kujieleza.  Hata hivyo, ni dhahiri kuwa viongozi mbalimbali hutokana na jamii inayowachagua kuwasaidia kufikia malengo yao. Haiba, hulka na mienendo ya watawala haiwezi kuwa tofauti na hali halisi ya wananchi wao.  Wanayoyafanya–kwa kujua au kutokujua– ni sura halisi ya utamaduni wa wananchi.  Tutumie mfano. Wananchi wanaothamini elimu, hutafuta na kuchagua miongoni mwao viongozi wanaothamini elimu. Kinyume chake, wananchi wasiothamini elimu huweza, na kwa kweli hufurahia, kuchagua ‘wajinga’ wenzao kuwa viongozi wao.  Vivyo hivyo, wananchi wanaopenda njia za mkato kujipatia kipato, huthamini na kuwachagua wagombea ‘wajanja wajanga’ ambao baadae huja kufahamika kama mafisadi. Haiwezekani viongozi kuwa tofauti na wananchi. Tukizitazama nchi zinazosifika kwa demokrasia tunabaini kuwa ni utamaduni wa wananchi. Demokrasia ni maisha yanayoanzia kwenye utawala wa familia. Kila mwanafamilia anajengewa mazingira ya kujisikia kuwa na uhuru wa kuchangia maoni yake.  Mtoto hupewa nafasi ya kufanya uamuzi kwa mwongozo wa mzazi. Mke naye anakuwa na fursa ya kushiriki katika maamuzi anayoyafanya mumewe kwa sababu demokrasia katika jamii hizo ni utamaduni unaoanzia kwenye familia na si matamanio bandia ya kisiasa. Ninapotafakari madai ya raia katika nchi za Kiafrika, kutaka watawala wawe wanademokrasia, maswali kadhaa yanajitokeza. Ninajiuliza, kwa mfano, inawezekana kweli kudai kuwa jamii Fulani ni inayoamini katika demokrasia kuanzia ngazi ya familia? Je, demokrasia ni utamaduni wao?  Wanaume wa Kiafrika, mathalani hawatishwi na kukua kwa demokrasia kwenye ngazi ya familia? Wanawashirikisha kweli wake zao katika uamuzi bila kuwawekea mipaka? Wanaheshimu maoni ya watoto wao kama wanavyotaka watawala wao waheshimu maoni yao?  Kwamba, wanahitaji demokrasia kwenye vyama  vya siasa na serikalini, hili halina mjadala.   Je, madikteta wa familia (wasiowapa wake/waume/watoto wao uhuru wa maoni kwa kuogopa kukosa mamlaka yao wakiwa wazazi/wanaume, wanaweza kuwa na uhalali kwa kudai hawapendezwi na tabia za viongozi wa nchi za Afrika wanaoonesha hulka na tabia za kidikteta? Yapo mapendekezo mawili. Kwanza, ili kujenga taifa linaloamini uhuru wa mawazo kweli kweli, ni vema kuanza kuanza kujenga demokrasia ya kweli ndani ya familia. Kuanza kuzishirikisha familia  katika uamuzi bila hofu ya kupokonywa madaraka. Kuanza kuthamini na kuheshimu maoni/mahitaji ya watoto  na kuyasikiliza. Kujenga taifa la kweli la watu wanaoamini demokrasia. Mawasiliano 0754870815, Twitter: @bwaya	3
344	 BOHARI ya Dawa (MSD) imetaja changamoto inazokabiliana nazo kutekeleza jukumu la ununuzi wa dawa na vifaa tiba kwa ajili ya nchi wanachama wa Jumuiya ya Maendeleo Kusini mwa Afrika (SADC), mojawapo ikiwa ni lugha. Mkurugenzi Mkuu wa MSD, Laurean Bwanakunu (pichani) alisema hayo hivi karibuni ofisini kwake Dar es Salaam alipozungumza na gazeti hili kuhusu hatua ambazo Tanzania imefikia kutekeleza jukumu ililopewa mwaka jana, kuwa mnunuzi mkuu kupitia mfumo wa ununuzi shirikishi. Uamuzi wa kuipa nchi jukumu hilo ulifanyika mwaka jana kupitia mawaziri wa afya wa nchi wanachama waliokutana mjini Polokwane, Limpopo, Afrika Kusini.Bwanakunu alisema lugha zinazotumika katika jumuiya ni tatu hivyo huwalazimu kutafuta wakalimani kwa ajili ya kupeleka taarifa katika nchi wanachama kulingana na lugha wanazotumia. “Kuna vijana wanafahamu Kifarasa lakini pia SADC imekuwa ikitusaidia,” alisema. Wakati nchi wanachama zina lugha zake za asili ambazo baadhi ni rasmi, kwa upande wa jumuiya, zilizoidhinishwa kutumika ni Kiingereza, Kifaransa na Kireno. Lugha hizo za kigeni zinatokana na historia ya mataifa yaliyotawala.Nchi wanachama wa SADC zinazotumia Kiingereza ni Eswatini, Lesotho, Malawi, Namibia, Afrika Kusini, Tanzania, Zambia na Zimbabwe.Botswana inatumia Kiingereza na Kireno. Zinazotumia Kifaransa ni Madagascar, Comoro, Jamhuri ya Kidemokrasia ya Congo (DRC), Shelisheli na Mauritius ambayo pia inatumia Kiingereza . Nchi zinazotumia Kireno ni Msumbiji na Angola. Bwanakunu alitaja changamoto nyingine ni kuhusu mchakato wa usajili wa dawa kutokana na nchi iliyopewa jukumu la kusajili dawa kutochangamkia kazi hiyo kama ambavyo Tanzania imekwenda kwa kasi katika ununuzi.Kwa mujibu wa mkurugenzi mkuu wa MSD, wakati Tanzania ilipewa jukumu la kununua dawa, Zimbabwe ilipewa kazi ya usajili kwa maana ya kufanya udhibiti wa dawa. “Bahati mbaya hawajachangamka kama sisi,” alisema. Chini ya mgawanyo huo, kiwanda cha dawa kinatakiwa kusajili nchini na pia kwenda kusajili Zimbabwe yenye mamlaka ya udhibiti. Alipozungumza na gazeti hili kuhusu utekelezaji wa jukumu la kuwa mnunuzi mkuu wa dawa kwa nchi za SADC, Bwanakunu alisema wazalishaji wa dawa na vifaa tiba 80 kutoka nchi 40 duniani wameonesha nia ya kuuza bidhaa hizo kupitia MSD.Wiki iliyopita walikuwa wakimalizia uchambuzi wa zabuni hizo kabla ya kutangaza matokeo. Miongoni mwa waliojitokeza, zimo nchi wanachama wa SADC ikiwamo Tanzania. Hatua ya uteuzi wa Tanzania kuwa mnunuzi mkuu wa dawa, vifaa tiba na vitendanishi vya maabara ulitokana na juhudi za Rais John Magufuli kuimarisha hali ya upatikanaji wa dawa MSD na kumudu kutekeleza majukumu yake kwa ufanisi mkubwa . Aidha, umahiri na uzoefu wa MSD katika masuala ya ununuzi, utunzaji na usambazaji dawa na vifaa tiba ulishawishi nchi kupewa jukumu hilo.	1
345	Markus Mpangala MACHO na masikio ya wadau mbalimbali wa kisiasa yanaelekezwa nchini Jamhuri ya kidemokrasia ya Kongo (DRC), ambako wananchi wa Taifa hilo wanatarajia kufanya Uchaguzi Mkuu. Awali Tume ya uchaguzi nchini humo, CENI ilitangaza kuwa uchaguzi ungefanyika Desemba 23, mwaka huu, kutokana na kutokamilika kwa baadhi ya taratibu vikiwemo vifaa kutofikishwa vituoni pamoja na ghala za Tume hiyo kuungua moto mjini Kinshasa uchaguzi huo umeahirishwa hadi Desemba 30, mwaka huu. Takriban wapigakura milioni 46 waliojiandikisha wanatarajia kushiriki zoezi la kuwapigia kura wagombea 34, 900 katika viti 500 vya kitaifa, viti 715 vya mikoa na 21 vya urais na vituo 21,100 vya kupigia kura nchini kote. CENI ilikuwa na mpango wa kusambaza vifaa vya eletroniki 105,000 kutoka kwa kampuni ya Miru Systems ya nchini Korea kusini. Vifaa vingine vinavyopangwa kutumika ni vile vilivyowahi kutumiwa nchini Ubelgiji, Brazil, India, Namibia na Venezuela. Hii ni mara ya kwanza mashine za aina hiyo kutumiwa na kuibua wasiwasi kuwa havijafanyiwa majaribio. Jumla ya wagombea 21 wa urais walioidhinishwa na Tume ya uchaguzi watashiriki katika kinyang’anyiro hicho. Wote wanawania kurithi kiti kinachoachwa wazi na Rais Joseph Kabila ambaye ameliongoza taifa hilo tangu mwaka 2001. Macho na masikio ya wengi yatatupwa kwa mgombea wa chama tawala cha People’s Party for Reconstruction and Democracy (PPRD) Emmanuel Ramazani Shadary. Tangu awali kulikuwa na wasiwasi mkubwa wa kuahirishwa na kusogezwa mbele uchaguzi huo miongoni mwa wananchi pamoja na Tume ya uchaguzi (CENI). Uchaguzi wa DRC umekuwa ukiahirishwa kwa zaidi ya miaka miwili sasa. Makala haya yanakupa maelezo mafupi kuhusiana na wagombea wa nafasi za urais mwaka huu nchini humo. EMMANUEL SHADARY Ni mzaliwa wa Mji wa Kasongo uliopo Mkoa wa Maniema Mashariki mwa Jamhuri ya Kidemokrasia ya Kongo. Alizaliwa Novemba 29, mwaka 1960. Shadary ni Mkatoliki. Alipata shahada ya Chuo Kikuu cha Lubumbashi katika masomo ya uongozi na sayansi ya siasa.  Alijiunga katika Chuo Kikuu cha Kinshasa kukamilisha masomo yake ya awamu ya tatu ya sayansi ya siasa na uongozi. Amekuwa akisomea shahada ya udaktari tangu 2015. Shadary ni baba ya watoto wanane. Amewahi kuwa Naibu na Mkurugenzi Mkuu wa Elimu ya Juu, pamoja na kuwa mwanaharakati wa mashirika ya kijamii mkoani Maniema. Mwaka 1998 hadi 2001 alikuwa Naibu Gavana wa Jimbo la Maniema chini ya usimamizi wa Rais Laurent Desire Kabila. Mwaka 2002 alishiriki kuanzisha chama cha PPRD. Tangu mwaka 2005 hadi 2015 alikuwa katibu mkuu anayesimamia masuala ya uchaguzi na nidhamu.  Pia amewahi kuwa mkurugenzi wa kampeni za urais za Joseph Kabila katika Mkoa Maniema.  Aliwahi kuwa Makamu wa Rais wa Tume ya PAJ bungeni kati ya mwaka 2006-2011, kabla ya kuchukua uongozi wa chama cha PPRD bungeni mbali na kuwa mshirikishi wa wabunge walio wengi katika Bunge hilo hadi sasa.  Mei 17, 2015, aliteuliwa na Rais Kabila kuwa Naibu Katibu Mkuu wa chama cha PPRD. Baada ya Shadary kutangazwa kuwa mrithi wa Rais Kabila, kumezuka minong’ono kuwa si raia halali wa DRC badala yake anaasili ya Kabila la Kitutsi kutoka nchini Rwanda. Naibu Katibu Mtendaji wa Chama tawala cha PPRD, Ferdinand Kambere, anaamini uteuzi wa Shadary ni alama ya ushujaa wa demokrasia nchini DRC. FELIX TSHISEKEDI Felix Tshisekedi ni kiongozi wa Chama cha Union for Democracy and Social Progress (UDPS) na mgombea wa urais ambaye aliwasilisha fomu yake Agosti 7, mwaka huu. Ni kiongozi wa chama kikongwe zaidi cha upinzani nchini Jamhuri ya Kidemokrasia ya Congo. Tshisekedi aliidhinishwa kuwa mgombea wa urais wa pamoja baada ya mazungumzo kati yake na mgombea wa chama cha UNC (Union for the Congolese Nation), Vital Kamerhe. Mwafaka kati ya wawili hao uliafikiwa jijini Nairobi Novemba 23, mwaka huu baada ya kushindikana kuwa mgombea wa muungano wa upinzani nchini humo. Felix Tshisekedi ni mtoto wa mwanzilishi wa chama cha UDPS, mwanasiasa wa upinzani wa muda mrefu Etienne Tshisekedi. Baba yake alifariki Februari mwaka jana, na sasa mtoto wake anatarajia kutumia umaarufu wa mzazi wake kuombea kura za urais. Tshisekedi mwenye umri wa miaka 55, Novemba 11, mwaka huu akiwa na Vital Kamerhe pamoja na wagombea wengine watano wa vyama vya upinzani walikutana na kumchagua Martin Fayulu apambane na Shadary. Lakini makubaliano yao yalidumu saa 24 pekee. Tshisekedi na Kamerhe walidai kushinikizwa na vyama vyao kujiondoa na wakajitenga na Fayulu hatua iliyougawanya upinzani. Makubaliano yao ni kwamba wakishinda, Tshisekedi atakuwa rais na Kamerhe, ambaye ni rais wa zamani wa Bunge na ambaye aliwania dhidi ya Joseph Kabila mwaka 2011 awe waziri mkuu. Tangu baba yake alipoanzisha chama cha UDPS mwaka 1982, kilikuwa kama chama kikuu cha upinzani, mwanzoni wakati wa utawala wa Mobutu Sese Seko kisha wakati wa utawala wa Laurent-Desire Kabila, aliyeongoza tangu mwaka 1997 hadi kifo chake 2001. MARTIN FAYULU Viongozi wakuu wa upinzani nchini DRC walimpitisha mfanyabiashara maarufu nchini humo Martin Fayulu, kama mgombea wao katika kinyang’anyiro cha uraisi katika uchaguzi unaotarajiwa kufanyika leo. Fayulu ataingia kwenye uchaguzi huo kutoshana nguvu na mgombea mteule wa serikali, Shadary. Fayulu mwenye umri wa miaka 61 aliteuliwa baada ya siku kadhaa za mazungumzo baina ya viongozi wakuu wa vyama saba vya upinzani yaliyofanyika mjini Geneva nchini Uswisi. Mwanasiasa huyo anatoka katika chama cha upinzani cha kinaitwa ACD, na inaarifiwa kuwa mnamo uchaguzi wa mwaka 2011 alimfanyia kampeni kiongozi wa upinzani marehemu Ettiene Tshisekedi. Fayulu ni miongoni mwa watu wenye ushawishi katika siasa nchini humo. Mbali ya kujihusisha na masuala ya kisiasa ni mfanyabiashara maarufu nchini DRC, miongoni mwa vitega uchumi vyake ni umiliki wa hoteli. Alisomea nchini Marekani, Ufaransa lakini pia aliwahi kufanya kazi katika kampuni kubwa ya simu nchini Marekani. Aliwahi kukamatwa mara kadhaa katika maandamano ya upinzani nchini. Wengi wameshangazwa kuchaguliwa kwake, wengi wanamtazama kama mfanyabiashara kuliko kiongozi wa upinzani. Mgombea huyu anaungwa mkono na wanasiasa wenye ushawishi mkubwa nchini DRC kama vile Jean Pierre Bemba na Moise Katumbi. TRYPHON KIN-KIEY MULUMBA Huyu ni mgombea binafsi. Tryphon Kin-Kiey Mulumba amewahi kuwa msemaji wa rais wa zamani wa nchi hiyo Mobutu Sese Seko na waziri wa zamani katika Serikali ya Rais Joseph Kabila.  WAGOMBEA WENGINE Wagombea wengine ni Monique Mukuma, Kikuni Masudi Seth, Mukona Kumbe Kumbe Pierre, Ngoy Ilunga Isidore, Makuta Joseph, Kabamba Noel, Mabaya Jean, Freddy Matungulu,Alain Sekomba, Radjabu Sombolabo, Gabriel Mokia, Basheke Sylvain, Kamerhe Vital, Momba, Charles Gamena, Mbemba Francis. WALIOKOSA SIFA Tume ya Uchaguzi CENI iliwaengua wagombea wafuatao baada ya kutokidhi vigezo. Hao ni  Samy Badibanga, Jean-Pierre Bemba, Antoine Gizenga, Marie-Josee Ifoku Mputa, Moise Katumbi, Adolphe Muzito na Bruno Tshibala. Makala haya yameandaliwa kwa msaada wa mashirika mbalimbali ya habari.	0
346	Na LEONARD MANG’OHA-DAR ES SALAAM  SIKU moja baada ya Mamlaka ya Mawasiliano Tanzania (TCRA) kuvipiga faini vituo vitano vya runinga kwa kile kinachodaiwa kukiukwa kwa kanuni za maudhui ya utangazaji, Kituo cha Sheria na Haki za Binadamu (LHRC), kimetangaza kwenda mahakamani kutafuta tafsiri ya ‘uchochezi’ kisheria. Pia kituo hicho kimesema kinatarajia kutoa taarifa kwa vyombo vya habari vya kimataifa vinavyohusika na uangalizi wa haki za binadamu, kuomba waingilie kati suala la uhuru wa kujieleza nchini. Akitoa tamko hilo kwa waandishi wa habari Dar es Salaam jana, Mkurugenzi Mtendaji wa LHRC, Dk. Helen Kijo-Bisimba, alisema wako tayari kuungana na wadau wengine kwenda mahakamani kuomba tafsiri ya neno uchochezi na baadhi ya vifungu vya kanuni ya maudhui kifungu namba nane. Mbali na hilo, Dk. Bisimba alisema kuwa wameanzisha harambee ya kuchangia gharama ya kuvisaidia vyombo vya habari vilivyopatiwa adhabu ambayo wao wanaiona kuwa ni uonevu si tu kwa vyombo husika, bali pia kwa uhuru wa kujieleza kwa ujumla. Novemba 30 mwaka jana, LHRC ilitoa taarifa kwa vyombo vya habari juu ya tathmini ya uchaguzi mdogo wa madiwani uliofanyika katika kata 42 katika maeneo mbalimbali nchini. Kamati ya Maudhi ya TCRA juzi ilivipiga faini vituo vya ITV, EATV, Channel Ten, Azam Two na Star TV vikidaiwa kuwa Desemba 6 mwaka jana viliripoti habari zilizokosa sifa za kimaadili ambazo zingeweza kuhatarisha usalama wa Taifa. “Tunaitaka Serikali kuheshimu Katiba iliyopo kwa kutokuingilia uhuru wa kujieleza. Ikubali mazuri na mabaya na kuyatumia maoni ya wananchi wake katika kuipatia Tanzania maendeleo endelevu. “Tunawaomba Watanzania kuungana kuitaka Serikali kutokuchezea uhuru wetu wa kujieleza ambao upo kwa mujibu wa Katiba. Tusiposema sasa tutanyamazishwa kabisa,” alisema Bisimba. Aidha mkurugenzi huyo alisema kuwa wameiandikia barua TCRA kuitaka kufanya semina kwa LHRC na taasisi nyingine  kuhusu namna bora ya kuandaa maudhui. “Tunapenda kutoa pole kwa vyombo hivyo na vingine ambavyo vimekumbwa na dhoruba ya adhabu kutoka kwa Serikali, hasa kwa kutoa taarifa zisizoifurahisha,” alisema……. Kwa habari zaidi, jipatie nakala yako ya MTANZANIA.	1
347	Na Derick Milton, Simiyu. Serikali imempongeza mwekezaji wa kiwanda cha kuchambua pamba Alliance Ginnery kilichopo Wilayani Bariadi Mkoa wa Simiyu kwa kujenga chuo cha ufundi kisha kukibadhi serikali. Kiwanda hicho kilichopo katika kijiji cha Kasori Wilayani humo, kimeweza kujenga chuo hicho kwenye kijiji hicho ambacho kitakuwa na kozi za ufundi selemala, uchomeleaji, fundi mwashi, hotel, pamoja na ushonaji. Akiweka jiwe la Msingi ujenzi wa chuo hicho Mkuu wa Wilaya hiyo Festo Kiswaga alimpongeza mwekezaji huyo, huku akibainisha kuwa ni jambo la kipekee mwekezaji kujenga chuo kisha kukikabidhi serikali. ” Ni wawekezaji wachache sana wanaoweza kufanya hivi, alikuwa na uwezo wa kujenga na kukiendesha mwenyewe na kuwatoza wananchi wanaotaka kuleta vijana wao wapate ujuzi, lakini huyu katoa bure kwa wananchi na serikali iweze kukisimamia” Alisema Kiswaga. Awali akisoma taarifa ya ujenzi wa chuo hicho Mtendaji wa kata ya Kasori Gindu Ntemi alisema kuwa hadi kukamilika kwake chuo hicho kitagharimu kiasi cha sh.180 ambapo mwekezaji huyo amenunua pia pamoja na vifaa vya kutumika katika ufundishaji ikiwemo vyerehani. Diwani wa Kata hiyo Mayala Lucas alisema kuwa mwekezaji huyo ameebdelea kuwa msaada mkubwa kwa wananchi wa kata hiyo kwani ametumia zaidi ya sh.Milioni 800 kuwasaidia katika huduma mbalimbali za kijamii. Lucas alisema kuwa chuo hicho kinaenda kutatua changamoto ya ukosefu wa ajira kwa vijana kwani wengi wao wanahitimi kidato cha nne na darasa la saba lakini hawana sehemu ya kujipatia ujuzi.	1
348	 KAMPUNI ya Ndege Tanzania (ATCL) imesema kwa sasa inaendelea na mazungumzo na mamlaka husika nchini Uingereza ili ndege za kampuni hiyo zifanye safari nchini humo.ATCL imesema kuwa taarifa zinazosambaa kwenye mitandao ya kijamii kwamba ndege za ATCL zitaanza safari zake nchini Uingereza ifikapo mwishoni mwa mwaka huu, sio za kweli. Mkurugenzi Mtendaji wa ATCL, Ladislaus Matindi aliyasema hayo jana alipozungumza na gazeti hili kwa njia ya simu na kueleza kuwa kilichopo kwa sasa ni mazungumzao kati ya ATCL na mamlaka husika nchini Uingereza. Matindi alikiri ATCL inataka kuanzisha safari za Uingereza katika Uwanja wa Gatwick uliopo London, lakini siyo kweli kwamba imeshapata kibali cha safari hizo, lakini pia siyo kweli kwamba zitaanza Desemba Mosi, mwaka huu. Alisema katika mchakato wa kupata kibali cha kupeleka ndege katika nchi fulani au uwanja fulani nje ya nchi, jambo la kwanza ni kukubaliwa kupata muda wa kufika na kuondoka katika uwanja huo (slot). Alisema mazungumzo yanayoendelea kwa sasa ni kuhusu kupata muda huo na siyo kweli kuwa ATCL imeshapata kibali hicho.“ATCL tulionesha nia ya kutaka ndege zetu zianze safari za kwenda Uingereza katika Uwanja wa Gatwick, na kilichopo sasa ni mazungumzo ya kupata kwanza muda wa ndege zetu kutua na kuondoka katika uwanja huo, hivyo siyo kweli kwamba tumeshapata kibali, lakini pia siyo kweli kwamba safari hizo zitaanza Desemba Mosi, mwaka huu,” alieleza Matindi.Ndege za ATCL kwa sasa zinafanya safari zake mjini Entebbe nchini Uganda na mjini Bujumbura nchini Burundi safari ambazo zilianza mwezi Agosti mwaka jana.	1
349	Aveline Kitomary, Dar es Salaam Waziri wa Afya Maendeleo ya Jamii Jinsia Wazee na Watoto, Ummy Mwalimu ametoa rai kwa viongozi wa dini nchini kuhakikisha wanaepuka misongamano kwenye nyumba za ibada hasa katika kipindi hiki cha kuelekea sikukuu ili kujikinga na maambukizi ya virusi vya corona. Waziri Ummy amewaomba viongozi hao kuhakikisha waumini wenye dalili za kikohozi, mafua na homa wanabaki nyumbani. Skizungumza na waandishi wahabari jijini Dar es Salaam leo Alhamisi Aprili 9, wakati wa kikao cha kitaifa cha viongozi wa dini kilichozungumzia jinsi ya kujikinga na maambukizi ya virusi vya corona. “Ni mategemeo yetu viongozi wa dini kuepuka mikusanyiko ya watu  wengi, tunategemea kupata ushirikiano wenu  kuhakikisha kuwa ibada zinaendeshwa katika mazingira ambayo si hatarishi, rais ameeleza kuwa serikali haitafunga nyumba za ibada lakini ni wajibu wetu kuangalia sasa tutafanya ibada kwa namna ambayo si hatarishi  kwetu na kwa  waumini. “Kingine tunachoomba ni kuwepo utaratibu wa kupunguza waumini wakati wa kutoka na kuingia  katika nyumba za ibada, kuwa na ibada fupifupi zinazofanyika  mara kwa mara, kufanya usafi wa mara kwa mara  kwenye  nyumba za ibada na utakasishaji,” amesema. Pamoja na mambo mengine, amewataka viongozi hao wa dini kutumia tekonojia katika mikutano yao ili kukwepa mikusanyiko.	3
350	 RAIS wa Jamhuri ya Kidemokrasia ya Congo (DRC), Felix Tshisekedi (pichani) ameahidi kuimarisha ushirikiano kati ya nchi yake na Tanzania hususan katika matumizi ya Bandari ya Dar es Salaam, barabara pamoja na reli ya kisasa mara itakapokamilika kwa ajili ya kusafi rishia mizigo ya nchi yake.Alisema hayo jana wakati alipotembelea ujenzi wa reli hiyo kwenye eneo la Vingunguti, pamoja na Bandari ya Dar es Salaam akiongozana na mawaziri kadhaa akiwemo Waziri wa Ujenzi, Uchukuzi na Mawasiliano, Isack Kamwelwe aliyekuwa akimwelezea namna ambavyo reli hiyo itainufaisha DRC.Rais Tshisekedi alianza kwa kutembelea ujenzi wa reli hiyo na kusema kuwa itafungua milango zaidi ya biashara kwa wananchi wa DRC pamoja na kukuza uchumi wa nchi nne zitakazounganishwa na reli hiyo ikiwamo DRC yenyewe, Tanzania, Rwanda na Burundi.Alisema reli hiyo ni ishara ya ushirikiano na urafiki kati ya Tanzania na DRC uliodumu kwa miaka mingi zaidi na kuwa atahakikisha katika kipindi cha uongozi wake anaimarisha ushirikiano huo maradufu.“Tanzania na DRC ni ndugu wa muda mrefu na kwa sasa tumeamua kudumisha ushirikiano huu katika nyanja za uchumi zaidi, na nitahakikisha ninaunga mkono jitihada zote za kukuza uchumi kati ya nchi zetu hizi mbili na hata majirani pia,” alisema Baada ya kutembelea ujenzi huo, Rais Tshisekedi alitembelea Bandari ya Dar es Salaam alikotumia dakika kadhaa pia kutembelea sehemu ambapo mizigo ya DRC inahudumiwa na kuweka wazi kuwa bandari hiyo ni msaada wa kuimarisha uchumi wa DRC.Alimshukuru Rais John Magufuli kwa kile alichosema kuwa amekuwa msaada kwa DRC hasa kwa kuiwezesha mizigo ya nchi yake kupitia bandari hiyo kwa wakati na usalama. “Kabla hata ya kuwa Rais niliona harakati za Tanzania katika kusaidia Congo na kwa sasa nimekuwa rais nitahakikisha kuwa ushirikiano wa kiuchumi na kijamii unaimarika zaidi na ndio maana nimeamua kuja Tanzania kujionea namna miundombinu ya nchi hii inavyoweza kutusaidia,” alisema.Waziri Kamwelwe alimueleza Rais huyo kuwa reli hiyo ya kisasa ikikamilika itarahisha uingizwaji wa mizigo nchini mwake kiurahisi na kwa haraka huku akimwelezea kuwa kwa sasa kuna bandari kavu mkoani Kigoma inayopokea mizigo ya DRC kabla ya kuisafirisha kwa meli kwenda nchini humo kupitia Ziwa Tanganyika.Alisema kupitia reli hiyo treni ya abiria itakuwa na uwezo wa kwenda kilometa 130 kwa saa na kisha kwenda kilometa 160 kwa saa kwa treni ya mizigo huku akimueleza kuwa kama nchi za DRC, Rwanda, Burundi zikiungana kufanikisha ujenzi huo kwenye nchi zao zitanufaika kiuchumi zaidi. Akiwa bandarini hapo Waziri Kamwele alimueleza Rais huyo kuwa kwa sasa serikali imeanza kuchimba kina kirefu zaidi cha bahari kitakachowezesha meli kubwa za kubeba magari hadi 4,000 kutia nanga.Katika hatua nyingine, Rais Magufuli ameahidi kushirikiana na Rais wa Jamhuri ya Kidemokrasia ya Congo (DRC), Felix Tshisekedi kuleta mabadiliko katika nchi ya DRC yenye utajiri mkubwa lakini uchumi wake unakua kwa kiwango kidogo.Alitoa ahadi hiyo jana Ikulu jijini Dar es Salaam alipokutana na Rais huyo kabla ya kuelekea Dodoma kuendelea na ziara yake. Rais Magufuli alimtaka Rais Tshisekedi akaikomboe nchi hiyo na kushughulikia kero za wananchi wake huku akimueleza kwamba Tanzania imeondoa vikwazo vya kibiashara baina ya nchi hizo mbili pamoja na kuimarisha miundombinu ya kibiashara.“Nimemuhakikishia kwamba Tanzania na Congo ni ndugu kwa miaka mingi, nimemuomba akashughulikie shida za watu wake na kuikomboa nchi hiyo… nimemuhakikishia kwamba tutashirikiana naye kwa kila hali katika mabadiliko hayo,” alisema Rais Magufuli. Alisema nchi hiyo pamoja na kwamba ni ya pili kwa ukubwa Afrika na ina rasilimali kama vile ardhi yenye rutuba na madini ya aina mbalimbali lakini ukuaji wake kiuchumi ni asilimia nne tu. “Kuna watu ambao wameifikisha nchi ya Congo hapo, sasa wewe ukalete mabadiliko,” alisema.Rais Magufuli alisema kuwa amemuahidi Rais huyo kwamba Tanzania itaipigia debe nchi hiyo iingie katika Jumuiya ya Afrika Mashariki (EAC) ili waweze kunufaika na umoja huo. Aidha, alisema ushirikiano kati ya Tanzania na DRC ni wa miaka mingi lakini kwa upande wa kibiashara haukua mkubwa na kuwa kwa mwaka jana miradi ya uwekezaji iliyosajiliwa ilikua minane, ajira 418 na biashara za thamani ya Sh bilioni 305.“Kiwango hicho ni kidogo ikilinganishwa na ukubwa wa nchi zetu, fursa zilizopo ardhi, madini, gesi na mafuta, tulitakiwa kufanya biashara kubwa zaidi na kwa manufaa ya nchi zetu,” alisema Rais Magufuli. Alisema ziara hiyo ya Rais Tshisekedi itafungua milango zaidi ya ushirikiano wa kibiashara na kwamba katika mazungumzo yao, msisitizo ulikua katika kuimarisha uhusiano wa kiuchumi na imeondoa vikwazo vya kibiashara.Rais pia alisema kuwa wamekubaliana kuondoa vikwazo vya kibiashara kwa wafanyabiashara na amewakaribisha wafanyabiashara wa DRC kuja Tanzania kununua bidhaa mbalimbali na kuwekeza katika viwanda, uvuvi, kilimo, madini na amehamasisha benki za hapa nchini kufungua matawi katika nchi hiyo kurahisisha mazingira ya biashara.“Wananchi wa DRC waione Tanzania ni nchi yao na watanzania waione DRC ni nchi yao,” alisema na kuongeza kuwa Tanzania imeanzisha soko la madini katika mikoa yote hivyo wanakaribishwa kuja kununua na kuuza. Mengine wamekubaliana kuimarisha ulinzi na usalama, sanaa, utamaduni na pia kuimarisha matumizi ya lugha ya kiswahili.Aidha, Rais Magufuli alisema wamekubaliana kufufua tume ya pamoja ya ushirikiano katika masuala ya maendeleo ambayo iliundwa lakini haijakutana tangu mwaka 2002 na kuwa nchi ya DRC ni nchi ya kushirikiana nayo katika biashara kwa sababu wana fursa nyingi za kibiashara na pia kuna muingiliano mkubwa wa kijamii kati ya raia wake na kwamba wataendeleza ushirikiano huo kitaifa na kimataifa.Rais Magufuli alimuekleza Rais huyo kuwa Tanzania imeboresha huduma za bandari kudhibiti vitendo vya rushwa, kuboresha mifumo ya bandari, kufuta tozo ya dola 600 ya kusindikiza mzigo kwenda DRC.Nyingine ni uboreshaji wa usafiri wa anga, barabara, reli, maji na ujenzi wa mradi mkubwa wa Reli ya Kisasa (SGR) kutoka Tanzania hadi Rwanda alisema kuwa lengo ni kuifikisha reli hiyo DRC ili kufikisha mizigo ya nchi hiyo.Kwa upande wake, Rais Tshisekedi alimshukuru Rais Magufuli kukubali kuunga mkono nia yao ya kujiunga na EAC na kwamba wanaamini hivi karibuni watakua wanachama, pia alisema amekubali mualiko wa Rais Magufuli wa kushiriki mkutano Jumuiya ya Maendeleo ya Nchi za Kusini mwa Afrika (SADC) kwani utafungua fursa zaidi kwao.	1
351	NA KOMBO ALI KOMBO, ZANZIBAR MASHABIKI wa timu ya Simba visiwani hapa wameanza kufurahishwa na viwango vya nyota wao wapya, Paul Kiongera na Hijja Ungando, wakidai wametengeneza kombinesheni nzuri. Ungando na Kiongera, aliyekuwa kwa mkopo KCB ya Kenya, wameanza kufanya vizuri kwenye maandalizi ya Simba kuelekea mchezo ujao wa Ligi Kuu Tanzania Bara dhidi ya Azam, utakaofanyika Uwanja wa Taifa, Dar es Salaam Jumamosi hii. Akizungumza mara baada ya mazoezi ya jana, mmoja wa mashabiki hao aliyekataa kutajwa jina gazetini, alisema pacha ya wawili hao itawasaidia kwa kiasi kikubwa kufikia malengo yao msimu huu, wakiungana na kinara wa mabao, Hamis Kiiza, aliyefunga nane. “Kwa sasa yeyote aje, kwani tumetimia, tuko vizuri, imani yangu tutafika mbali, Ungando ni kijana hatari sana na ukiwatizama pamoja na Kiongera ni mapacha wapya watakaotusaidia sana ndani ya timu yetu ya Simba,” alisema. Kocha Mkuu wa Simba, Dylan Kerr, katika mazoezi ya jana alionekana kuwanoa zaidi washambuliaji, hasa Kiongera na Hijja, ambao kwa sasa ni kama pacha iliyokubalika zaidi visiwani hapa. Kiongera tokea ameondoka Simba akipelekwa kwa mkopo KCB, ameonyesha kiwango kikubwa sana, akifunga mabao 11 msimu uliopita wa ligi hiyo, akizidiwa mabao 11 na staa aliyeongoza, Jesse Were wa Tusker. Katika mazoezi hayo, ilishuhudiwa kiungo Awadh Juma, akishindwa kufanya mazoezi kutokana na kusumbuliwa na malaria, vilevile mshambuliaji kinda, Alex Masawe naye aliumia bega baada ya kuanguka, akiwa katika harakati za kufunga bao. Masawe ambaye anawania namba ya kupandishwa kwenye timu kubwa ya Simba, ameumia ikiwa ni siku yake ya kwanza tu kufanya mazoezi na kikosi hicho baada ya kuwasili visiwani Zanzibar tokea juzi.	2
352	 KATIBU Mkuu wa Wizara ya Mifugo, Profesa Elisante ole Gabriel amezitaka taasisi za fedha nchini kuchangamkia soko la usindikaji wa maziwa linalohitaji uwekezaji wa kimkakati kutokana na kiasi kidogo cha maziwa kusindikwa. Gabriel ametoa rai hiyo katika kongamano la 10 la Wiki ya Maziwa kitaifa nchini. Alisema kiwango cha maziwa kwa mwaka ni lita bilioni 2.7 wakati kiwango cha maziwa kinachosindikwa ni lita milioni 56 hatua inayomnyima mapato mazuri mfugaji nchini. “Nitoe mwito kwa taasisi za fedha kuchukua fursa hii muhimu kwa kuwekeza kwa nguvu kwenye mnyororo wa thamani ili kuyapa thamani maziwa yetu. Ipo fursa kubwa ambayo itawasaidia wafugaji na taasisi zenu kupata faidi,” alisema Gabriel. Kongamano hilo la wadau kutoka mikoa mbalimbali nje ya nchi linajadili namna ya kuongeza uzalishaji bora wa maziwa nchini. Pia linajadili kukabiliana na changamoto za upatikanaji mbegu bora za uhamilishaji, malisho ya mifugo, masoko ya maziwa na uhaba wa viwanda vya usindikaji wa maziwa nchini. Mwenyekiti wa Bodi ya Maziwa nchini, Lucas Malunde alisema viwanda zaidi vinahitajika kuongeza kiwango cha maziwa yaliyosindikwa kumpa faida mfugaji na mtumiaji wa maziwa. Alisema kiwango cha matumizi ya maziwa kwa mtu mmoja hapa nchini kipo chini kiasi cha lita 49 kwa mwaka wakati lengo ni kumwezesha mtu kutumia lita 200 za maziwa kwa mwaka. Ofisa Utafiti wa benki ya NMB, Mboka Mwanitu alisema wametenga Sh bilioni 500 kwa tasnia ya maziwa kwa ujumla. Alisema wapo wajasiriamali walionufaika kwa kuchukua mkopo wa Sh bilioni 30 kutokana na kuongezeka mahitaji ya maziwa nchini. Alisema mikopo yao imelenga kupata mbegu bora za ng’ombe, vituo bora vya kukusanyia maziwa, vifaa vya kisasa vya usindikaji maziwa, malisho na huduma za chanjo na matibabu.	1
353	 FARAJA MASINDE– DAR ES SALAAM WAZIRI wa Nishati, Dk. Merdad Kalemani, amesema Shirika la Umeme Tanzania (Tanesco) halina mpango tena wa kutumia mitambo ya IPTL, Aggreko na Symbion katika kuzalisha umeme kwa kuwa ilikuwa ikisababisha shirika hilo kujiendesha kwa hasara ya Sh milioni 439 kwa mwaka. Alisema, walipoondoa mitambo hiyo ya ufuaji umeme shirikahilo lilikuwa likiokoa karibu kila mwezi Sh bilioni 6.9 zilizokuwa zinatumika kwa ajili ya kuendeshea mitambo hiyo kupitia kununua mafuta mazito. Dk. Kalemani aliyasema hayo jana jijini Dar es Salaam wakati akiainisha mafanikio ya Wizara hiyo kwa kipindi cha miaka minne iliyopita ya Uongozi wa Rais Dk. John Magufuli. Alisema, awali Tanesco ilikuwa inanunua umeme kwa bei ya juu hatua ambayo ilikuwa ikichochea gharama za umeme kuongezeka kwa watumiaji, jambo ambalo serikali imelipiga marufuku. “Hivyo, tumeondoa pia mitambo mikubwa ya IPTL uliokuwa na megawati 103, mtambo wa Aggreko uliokuwa na megawati 48 na Symbioni megawati 129 ambapo kwa kufanya hivyo tumeokoa fedha Sh bilioni 138, haya ni mafanikio makubwa ya utendazaji wa njia za kusambaza umeme. “Kutokana na huduma hizo kupatikana hapa nchini, ikiwamo kuimarika kwa miundombinu na ukarabati uliofanyika, kupitia upya matumizi ya Shirika, tulibaini kuwa lilikuwa likipata hasara ya Sh milioni 439 kwa mwaka, hivyo kwasasa halina hasara kutokana na juhudi ziliofanyika.  “Hasara hizo zilikuwa zinatokana na kutumia mafuta mazito ya kuendeshea umeme wa IPTL wa kuzalisha umeme megawati 103, hivyo unanunua mafuta ya Sh bilioni moja unauza umeme unaotokana na fedha hiyo unapata Sh milioni 800, unapata hasara ya milioni 200 jambo ambalo lilikuwa likisababisha hasara kubwa, hivyo tumekataa kuendelea na utaratibu huo wa hasara,” alisema Dk. Kalemani. Alisema baada ya kufanyika kwa uamuzi huo kumechochea sasa shirika hilo kuanza kujiendesha kwa faida kubwa hatua mbayo itachochea kusukuma zaidi maendeleo.  “Hatua hiyo sasa imefanya Shirika kujiendesha kwa faida hivyo kuchochea kutoa gawio kwa serikali la Sh bilioni 1.43 kwa mwaka wa fedha uliopita, lakini pia kama Rais Magufuli alivyotuelekeza kujisimamia shirika kwasasa halipati ruzuku kutoka serikalini badala yake linajiendesha lenyewe na kwa faida kubwa,” alisema. Upatikanaji umeme nchini Akizungumzia hali ya upatikanaji umeme nchini, Dk. Kalemani alisema kuwa imekuwan ikiimarika siku hadi siku na kwamba kwa mwaka 2015 kulikuwa na megawati 1,038 katika gridi ya taifa huku mwaka huu ikifikia megawati 1,602.34 sawa na ongezeko la megawati zaidi ya 480. “Hii yote imechangiwa na kuwapo kwa miradi ya Kinyerezi I na II ambayo imekuwa ni kichocheo cha ongezeko hili, hatua ambayo imechagia kuwapo kwa umeme wa kutosha, pia tumekarabati mitambo ya Kitadu, Kihansi na Mtera. “Pia tumeimarisha miundombinu ya usafirishaji umeme nchini kwa ajili ya kuhakikisha kuwa mikoa yote inaunganishwa kwenye gridi ya taifa, mfano njia ya kutoka Mbagara hadi Mtwara ambao ni umbali wa kilometa 512 za umeme wa Kilovolt 132, kwani mikoa ya kusini haikuwahi kuunganishwa na gridi ya taifa kwa miaka yote hivyo ni jambo la kujivunia,” alisema Dk. Kalemani. UPATIKANAJI WA VIFAA Alisema mwaka 2015 transfoma zilizokuwa zimefungwa nchini zilikuwa ni 12,200 na kwamba kwasasa zimefika 23.000 sawa na asilimia 100, hatua ambayo imesaidia kupatikana kwa umeme wa kutosha. “Maeneo mengi kwasasa umeme haukatikin kutokana na kuboresha teransfoma na kuondoa zilizochoka, sawa na eneo la nguzo ambalo nalo limeimarika kwa kuwa sasa zinapatikana nchini hatua mbayo imeokoa fedha Sh bilioni 162 na hakuna upungufu wa nguzo. “Hilo pia tumelifanya kwenye eneo la mita za luku ambapo hadi sasa tuna viwanda vitatu vinavyoweza kuzalisha mita zaidi ya milioni 2.5 ikilinganishwa na mahitaji yetu ambayo ni milioni 1.6. “Hata Bwawa la Mtera maji yameongezeka na kufikia mita za ujazo zaidi ya 696.7 kiwango ambacho hakijawahi kufikiwa, hivyo hali ya umeme uliopo unatosha kwasasa na kunaziada ya megawati 280 hadi 300 kwa siku,” alisema Dk. Kalemani na kuwahimiza wakandarasi kusambaza umeme kwa wakati ili kuwaondoa wananchi gizani. Alisema hadi kufikia Juni 31, mwakani vijiji vyote nchini vitakuwa vimeunganishwa na umeme na kuwa nchi ya kwanza kwa Afrika Mashariki kufikia hatua hiyo.  Aidha, aliwataka wawekezaji waonajenga vituo vya mafuta kuhakikisha kuwa katika kila vituo vitatu wanavyojenga kimoja kinakuwa kijijini ili kusaidia nguvu kazi ya taifa ambayo ni vijana kuendelea kufanya shughuli zao huko waliko pamoja na kuondoa tabia ya vijana kuuza mafuta kwenye chuoa za maji. Kuhusu akiba ya mafuta, Dk. Kalemani alisema kuwa nchi ina akiba ya kutosha ya mafuta yote ikiwa ni pamoja na mafuta ya Petroli, Dizeli, Ndege na mafuta ya taa. 	1
354	NEW YORK MAREKANI MKALI wa filamu nchini Kenya, Lupita Nyongo, amepania kufanya makubwa kwa mwaka 2016 ili kuweza kutangaza jina lake zaidi. Mrembo huyo ambaye aliwahi kuchukua Tuzo ya BET mwaka 2014 na Tuzo za Oscar mwaka 2015, amekuwa akifanya vizuri katika filamu na sasa amekuja kivingine katika filamu mpya ya ‘Star War’. “Ninahitaji kufanya makubwa kwa mwaka 2016 hasa katika maisha ya filamu, najua kwamba kuna ushindani wa hali ya juu lakini natakiwa kupambana ili kuzidi kutangaza jina langu zaidi ya miaka iliyopita. “Yote yanawezekana kikubwa ni kujipanga vya kutosha ili kuhakikisha natimiza malengo yangu, watu wanasema ninafanya vizuri lakini kwa upande wangu ninasema kuwa bado nina safari ndefu,” alisema Lupita	4
355	 SERIKALI imesema ujenzi wa miundombinu ya usambazaji gesi asilia mkoani Mtwara unatarajiwa kuanza mwezi huu na kukamilika katika kipindi cha miezi 15 ijayo. Katika ujenzi huo vituo vya kwanza kufikishiwa ni Chuo cha Ufundi na Mikindani. Kauli hiyo ilitolewa na Waziri wa Nishati, Dk Medard Kalemani wakati akijibu swali la nyongeza la Mbunge wa Ndanda, Cecil Mwambe (Chadema) aliyetaka kauli ya serikali kuhusu usambazaji wa gesi Mtwara kwa matumizi ya majumbani na viwandani. Waziri Kalemani alisema kwamba baada ya uzinduzi wa mpango huo mwaka jana, sasa wapo katika utekelezaji na kwamba yapo maeneo yatakuwa ya kwanza kupewa mfumo huo ambao utafikishwa hadi Mikindani. Awali Naibu Waziri wa Nishati, Subira Mgalu akijibu swali la nyongeza la Mbunge wa Kibiti, Ally Seif Ungando alisema kwamba mpango wa kusambaza gesi kwa kaya 3,033 kwa mji wa Mtwara na Dar es Salaam utaanza Septemba, mwaka huu ukiwa na lengo la kupunguza matumizi ya mkaa na kuni. Aidha alisema kwamba maeneo ya Mkoa wa Pwani yanayopitiwa na bomba la gesi nayo yataangaliwa awamu kwa awamu. Alisema tayari Mshauri Mwelekezi ameshapatikana na kwamba sekta binafsi itashirikishwa. Aidha Naibu Waziri Mgalu alisema kwamba serikali itaendelea na mpango wake kuboresha maisha ya wananchi kwa matumizi bora ya nishati kupitia teknolojia ya kisasa badala ya mkaa na kuni. Akijibu swali la msingi la Ungando ambalo lilitaka kujua mkakati wa serikali kupeleka nishati mbadala na aina ya nishati ili kupunguza uharibifu wa mazingira Jimbo la Kibiti, Naibu Waziri Mgalu alisema serikali inachukua hatua mbalimbali kuendeleza vyanzo vya nishati mbadala vya maji na ges ili wananchi wamudu nishati hiyo na kuachana na kuni na mkaa.Katika hatua nyingine, Naibu Waziri Mgalu alisema kwamba Mei 18, mwaka jana, serikali kupitia Wakala wa Misitu Tanzania (TFS) ilisaini Mkataba na Kampuni ya Mihan Gas Limited kwa ajili ya kusambaza vifaa vya kupikia kwa kutumia gesi ya mitungi.	1
356	 MKUTANO wa 20 wa Wakuu wa Nchi za Jumuiya ya Afrika Mashariki (EAC) utafanyika kwa siku moja leo mjini Arusha. Ajenda kuu ni kuijadili Somalia kujiunga na umoja huo na hali ya kisiasa kuelekea Shirikisho la Kisiasa la Afrika Mashariki.Mkutano huo pia utapitia ripoti yenye mapendekezo ya kuona njia za kuchochea uundaji wa magari katika nchi za EAC ili kupunguza uingizaji wa magari kutoka nje na kuangalia kwa kina sekta ya viwanda vya nguo na ngozi ili kupunguza kuagiza bidhaa hizo.Kutokana na mkutano huo, ulinzi umeimarishwa maeneo mbalimbali ya Jiji la Arusha kuwezesha mkutano huo kufanyika kwa amani na utulivu. Baadhi ya barabara zimefungwa kupisha ujio wa marais wa jumuiya hiyo yenye nchi sita wanachama waanzilishi, Tanzania, Kenya, Uganda, Rwanda, Burundi na Sudani Kusini.Mkuu wa Mawasiliano kwa Umma wa Sekretarieti ya EAC, Richard Owora alisema mkutano utajadili mambo kadhaa ikiwemo kuelekea Shirikisho la Kisiasa Afrika Mashariki. Ajenda nyingine inayosubiriwa itakuwa ni kwa wakuu hao wa nchi za EAC kupitia maombi ya Somalia ya kujiunga kwenye jumuiya hiyo.Pia utapitia ripoti yenye mapendekezo ya kuona njia za kuchochea uundaji wa magari nchi za EAC kupunguza uingizaji wa magari kutoka nje na kuangalia kwa kina sekta ya viwanda vya nguo na ngozi kupunguza kuagiza bidhaa hizo.“Katika mkutano wa kawaida wa wakuu wa nchi uliofanyika Kampala, Uganda Februari 23, mwaka huu, waliagiza Baraza la Mawaziri wa EAC kuchagiza uanzishaji wa kiwanda cha magari ili kupunguza uagizaji kutoka nje na kuongeza ushindani EAC,” alieleza Owora.Katika hatua nyingine, mkutano huo utapitia mapendekezo ya Baraza la Mawaziri walio EAC iwe na Naibu Makatibu Wakuu wawili ambao watapatikana kupitia usaili na nafasi hizo zitakuwa za mzunguko kwa nchi wanachama.	1
357	 NA JONAS MUSHI, DAR ES SALAAM HALI si shwari. Ndivyo tunavyoweza kusema baada ya baadhi ya mitaa katika miji iliyopo makao makuu ya mikoa mbalimbali nchini kufurika wafanyabiashara ndogondogo, maarufu ‘wamachinga’. Hiyo imetokea siku moja baada ya Rais Dk. John Magufuli kutoa agizo kwa wakuu wa mikoa na wilaya kutowafukuza maeneo ya katikati ya miji wafanyabiashara hao. Katika miji mikuu ya mikoa, jana wamachinga walionekana wakiendelea na maandalizi ya kujenga vibanda na wengine wakipanga bidhaa zao chini. Mapema asubuhi jana Dar es Salaam, MTANZANIA lilishuhudia mitaa kadhaa ya Kariakoo tayari wafanyabiashara hao wameweka shehena kubwa za bidhaa, huku wakiendelea kuzitandaza pembezoni na hata katikati ya barabara bila kujali wapitanjia wengine, hususani wanaotumia vyombo vya moto. Mitaa iliyosheheni wafanyabiashara hao ni Kongo, Nyamwezi, Swahili, Sikukuu, Narung’ombe na Mchikichi. Baadhi ya wafanyabiashara wa maduka walionekana kuduwaa, huku wengine nao wakihaha kutafuta nafasi za kutandaza bidhaa zao nje. Wamachinga wengine walipanga bidhaa zao katikati ya barabara na kuacha sehemu ya kupita tairi za gari. Hali iliyofanya bidhaa zao kuwa uvunguni mwa gari. Mmoja wa wamachinga walioweka bidhaa katikati ya barabara, Mtaa wa Kongo, aliyejitambulisha kwa jina moja la Robert, aliliambia MTANZANIA kuwa mtaa huo ndio wenye wateja wengi, hivyo wanalazimika kugombania nafasi za kupanga biashara zao. Msemaji wa wamachinga wa Kariakoo, Masoud Issa, alisema wanamshukuru Rais Magufuli kwa kuwaruhusu kufanya biashara zao katikati ya miji. “Tunamshukuru na kumpongeza Rais Magufuli kwani amekuwa mtu wa mfano kwa kuwakumbuka wamachinga, ambao kwa miaka mingi tumekuwa tukionekana watu wasio na thamani wala akili,” alisema Issa. Hata hivyo, Issa alisema ruhusa hiyo ya rais inahitajika udhibiti kwa kuwa wapo wafanyabiashara wenye maduka, ambao wanatumia agizo la rais vibaya kwa kutoa bidhaa zao madukani na kuzitandaza barabarani ili wasilipe kodi. “Kuna watu wanatafuta vijana wanatoa nje bidhaa zao madukani wanazimwaga barabarani, ambako wanajua hawatadaiwa risiri na hawatalipa kodi,” alisema Issa.  MAKONDA LAWAMANI Kiongozi huyo wa wamachinga alimtupia lawama Mkuu wa Mkoa wa Dar es Salaam, Paul Makonda, kuwa alikuwa akirudisha nyuma juhudi za viongozi wa jiji hilo kupata mwafaka wa wamachinga. Alisema tangu awali mapendekezo yao waliomba watengewe mitaa minne ya Kongo, Nyamwezi, Swahili na Sikukuu, huku wakiweka meza kwa mpangilio pembezoni mwa barabara na kuacha nafasi za watu kuingia madukani na kuweka mapipa ya taka. “Katika mpango huo, pia tulisema tupo tayari tupewe mashine za kukusanya ushuru na kukagua risiti za wafanyabiashara ili Serikali ipate mapato yake, lakini RC Makonda alipinga mapendekezo hayo na kuyavuruga,” alisema.  SOKO LA ILALA Katibu wa Ulinzi na Usalama Soko la Ilala, Yahya Makuani, alisema Rais Magufuli yuko sahihi, lakini kitu cha kuzingatia katika barabara za pembeni za waenda kwa miguu zisiguswe kwa sababu usumbufu utakuwa mkubwa. “Kuna mitaa kama Kongo, Muhonda, Sikukuu na Mkunguni wapewe wamachinga, ifungwe wafanye biashara. “Lakini wakiruhusiwa kufanya biashara pia wawajibike kulipa tozo ndogo ndogo kama tunavyolipa sokoni, sisi wanalipa Sh 500 kwa siku kila mfanyabiashara, hiyo inasaidia usafi na kuimarisha ulinzi, inaenda halmashauri,”alisema Yahya.  SIMU 2000 Wafanyabiashara wengi waliohamishiwa katika soko lililopo Kituo cha Mabasi Sinza (Simu 2000), wamerejea barabarani baada ya agizo hilo la Rais Magufuli juzi. Awali walikuwa wakifanya biashara eneo la Ubungo kabla ya kuhamishiwa hapo na aliyekuwa Meya wa Kinondoni, Boniface Jacob. Wafanyabiashara hao waliondoka mapema jana na kurudi barabarani kuanzia njiapanda ya Chuo Kikuu cha Dar es Salaam hadi Ubungo Mataa. Akizungumza na MTANZANIA, Meneja wa soko hilo, Elichilia Hamis, alisema wafanyabiashara hao walianza kuondoka mapema asubuhi jana kurudi katika maeneo ya barabarani. “Wengi wameondoka na kurudi barabarani, ambako awali waliondolewa na meya, vizimba vingi vimebaki wazi, katika baraza F, B na D ni kweupe kabisa, baraza E na C wamepungua mno na wale wakina mama waliokuwa wakiuza chakula wote wameondoka kabisa,” alisema. Alisema katika soko hilo walikuwa na uwezo wa kukusanya mapato hadi Sh milioni nane kwa mwezi, lakini kwa hali ilivyo sasa mapato yanaweza kupungua,” alisema Hamis.  BUKOBA                                                                                                                                                             Katika mji wa Bukoba wafanyabiashara ndogondogo wameingia kwa kasi eneo la katikati ya mji karibu na Hospitali ya Rufaa. Wafanyabishara hao ambao wengi walikuwa wamehamishiwa maeneo ya pembezoni mwa mji, waliiambia MTANZANIA kuwa wamepokea kwa furaha agizo la rais la kuwarudisha mjini, ambako kuna wateja wa kutosha kuendesha biashara zao. Katibu wa Soko la wafanyabiashara ndogondogo, Juvenali Kevis, alisema kuwa uamuzi wa baadhi ya wamachinga kurudi katika maeneo yao ya awali ni kutokana na sehemu waliyokuwa wamepewa kudorora kibiashara.   DC ASHTUSHWA Mkuu wa Wilaya ya Bukoba, Deodatus Kinawilo, alisema uamuzi walioufanya wamachinga hao si mzuri kwani sehemu wanazofanyia biashara ni maeneo ya shule na hospitali ya rufaa ya mkoa, jambo ambalo linaweza kukwamisha mpangilio uliokuwa umewekwa awali. MWANZA Wamachinga na wafanyabiashara ambao huendesha mnada katika eneo la Kiloleni jijini Mwanza kila Jumatano, jana nusura wazichape, wanaripoti Masyenene Damian, Peter Fabian.  Ugomvi huo ulitokea baada ya wafanyabiashara wa mnada kuwasili katika eneo hilo na kukuta wamachinga waking’oa meza zao na nyingine kuvunjwa kwa kisingizio cha kurudi mjini.  MACHINGA WAANZA UJENZI MTANZANIA ilishuhudia wamachinga wakiendelea na ujenzi wa meza na mabanda ya biashara katika mitaa ya Makoroboi na Stendi ya Tanganyika. Mbali na ujenzi wa mabanda, wengine waliendelea kuweka meza katika maeneo ya kandokando mwa barabara mbalimbali jijini humo.  SHIUMA WATOA KAULI Katibu Msaidizi wa Shirika la Umoja wa Machinga Tanzania (SHIUMA), Yohana Chacha, alisema wamelipokea kwa mikono miwili tamko la Rais Magufuli kwakuwa limezingatia mahitaji yao. Alisema hatua za Mkuu wa Wilaya ya Nyamagana na Ilemela ya kuwaondoa mjini iliwapunguzia morali wa kujitafutia riziki yao ya kila siku. “Kauli ya rais imekosha nyoyo za wajasiriamali wa jiji la Mwanza, anavyosema tuvumiliane anatambua hali ya kipato cha Watanzania kwamba wanatafuta kwa shida, hasa ukizingatia Desemba ni mwezi wa sikukuu na sherehe mbalimbali na Januari tunakuwa bize kulipia kodi za mapango ada za shule,” alisema.  DANADANA ZA KISIASA  Baadhi ya wamachinga wametafsiri kauli na uamuzi huo wa Rais Magufuli kuwa ni danadana za kisiasa zenye lengo la kutuliza hasira za wamachinga na kujijenga kisiasa, huku akiharibu ari na morali ya utendaji  kwa watendaji wake wa chini. Mmoja wa machinga waliozungumza na MTANZANIA jana, eneo la Stendi ya basi ya Tanganyika, Samweli Vicent, alisema kauli ya rais ni ya kisiasa kwa kuwa wameruhusiwa kwa muda tu na bado hawajajua  mwafaka wao wa uhakika licha ya kurudishwa katikati ya mji. “Kurudi mjini rais anataka tu kutufurahisha na kutuliza hasira za wamachinga kwa kuwa tumesikia atafanya ziara ya kikazi Mwanza hivi karibuni, mtaona baada ya hapo itakuwaje,” alieleza Vicent. ATAKIWA KUREJESHA FEDHA Meya wa Halmashauri ya Jiji la Mwanza, James Bwire (CCM), alimtaka Mkurugenzi, Kiomoni Kibamba kurejesha Sh milioni 60 zilizokuwa zimeidhinishwa kuboresha miundombinu katika maeneo waliyotakiwa kuhamia wamachinga kwa sababu hazikufanya kazi. Maeneo yaliyotakiwa kuboreshwa ni ya Mirongo, Sinai, Nyegezi, Igoma, Buhongwa na Mchafukoga- Igogo.  IRINGA  Baada ya Rais Magufuli kutaka wamachinga wasibughudhiwe, wafanyabiashara hao mkoani Iringa wamelipuka kwa shangwe, anaripoti Raymond Minja  Akizungumza na MTANZANIA jana mmoja wa wafanyabiashara wanaouza kwa kutembeza mikanda, viatu na soksi katika Stendi ndogo ya Miomboni mjini hapa, Michi Baraka, alisema kuwa kauli ya Rais ni ya kishujaa kwani walikuwa wakinyanyaswa kila kukicha na mgambo wa Manispaa ya Iringa. Alisema kuwa uongozi wa manispaa ulikuwa ukiwataka kuhama maeneo wanayofanyia biashara na kuhamia katika soko la Ngome ambalo si rafiki kwa biashara. “Huko nchi za wenzetu watu wanafunga mpaka barabara ili watu wapate angalau siku moja ya kufanya biashara, lakini hapa kwetu hiyo kitu kulikuwa hakuna,” alisema. MOROGORO Kauli ya Rais kuwarudisha wamachinga katikati ya miji, imezua sintofahamu kwa baadhi ya watumishi wa Halmashauri ya Morogoro, anaripoti RAMADHANI LIBENANGA. Wakizungumza na MTANZANIA kwa sharti la kutotajwa majina gazetini, walisema  kuwaruhusu wafanyabiashara hao kuendelea kufanya biashara zao popote, kutakwamisha  mipango ya baadhi ya miji kupanda hadhi  na kuwa majiji. “Angalia siku moja tu tangu Rais atoe kauli  hiyo, tayari barabara zote zimejaa na kufungwa, hatujui baada ya mwezi kama zitapitika kwa  matumizi mengine,” alisema. Mkazi mwingine wa Morogoro alisema kuwaruhusu machinga kufanya biashara popote, kutaumiza wafanyabiashara wakubwa ambao wanalipa kodi Mamlaka ya Mapato Tanzania (TRA). “Machinga wanapanga biashara nje ya maduka  yetu, na siku zote wanauza vitu vyao kwa bei  nafuu kwa kuwa hawalipi kodi, lakini sisi tunalipa kodi TRA,” alisema Kirian Mushi ambaye ni mfanyabiashara.  ARUSHA Baadhi ya wamachinga katika Jiji la Arusha, wamepongeza uamuzi wa Rais Magufuli wa kuwaruhusu kufanya biashara maeneo mbalimbali bila kubughudhiwa na uongozi wa jiji. Akizungumza na MTANZANIA mmoja wa wamachinga hao, Gedion Alfayo, alisema kuwa wamekuwa wakinyanyaswa na uongozi wa jiji, huku wengine wakinyang’anywa bidhaa zao kutokana na kutokuwa na eneo maalumu la kufanyia biashara yao.	1
358	   LUANDA, ANGOLA MWILI wa aliyekuwa kiongozi wa waasi nchini hapa, Jonas Savimbi, utafukuliwa kabla ya mwisho wa mwaka huu ili apewe mazishi ya heshima. Savimbi aliuawa na vikosi vya Serikali Februari 22, 2002 na kuzikwa siku iliyofuatia kwenye mkoa ulio mashariki wa Moxico. Wiki sita baada ya kifo chake, Unita walisaini makubaliano ya amani na Serikali kumaliza vita ya wenyewe kwa wenyewe ya miaka 27. Kiongozi wa sasa wa Unita, Isaias Samakuva, alitangaza kuwa mwili wa Savimbi utafukuliwa baada ya kukutana na Rais Joao Lourenco kwenye mji mkuu Luanda juzi. Mapema mwezi huu, Samakuwa aliilaumu Serikali kwa kumnyima Savimbi maziko ya heshima.	0
359	 Na ASHA BANI, Dar es Salaam BAADA ya Serikali kutangaza kufuta ada ya mwaka ya leseni ya magari na badala yake ada hiyo ilipwe mara moja tu gari linaposajiliwa, magari yafurika gereji kwa matengenezo   yaweze kuingia barabarani   mwaka wa fedha 2017-2018 ukianza. MTANZANIA limeshuhudia na kuzungumza na baadhi ya mafundi wa gereji mbalimbali za  Dar es Salaam juzi na jana, walioeleza maoni yao kuhusu msongamano huo. Akizungumzia hilo fundi Mohamed Omary wa gereji ya Magomeni Mapipa alisema   walikuwa wamekaa bila ya kazi lakini  kwa sasa wameelemewa. Alisema wanapokea magari mabovu ambayo anaamini yalikuwa yameegeshwa  siku nyingi kutokana na ubovu huo na kushindwa kulipia ada ya mwaka lakini kwa sasa yataingia barabarani. Ramadhan Juma  wa Yombo Vituka alisema katika kituo chake cha kuziba pancha matairi, anapokea matairi mengi ya kuweka viraka na mengine kuyajaza upepo  na akiwauliza wateja wake wengi wanamjibu yalikuwa hayatumiki. “Kuna mteja mmoja alikuja hapa na nilipozungumza naye alinambia gari lilikuwa na deni limefika hadi milioni tatu lakini kutokana na serikali kufuta deni hilo  hana budi kutengeneza na kuliingiza barabarani   kuendelea na shughuli zake ,’’alisema Jumja. Nassoro Yassin wa Buguruni Malapa naye amelieleza gazeti hili kuwa wanapokea magari mengi  kwa sasa  tofauti na ilivyokuwa awali. “Na tukitupia macho kwenye leseni  tunaona imekwisha kitambo ndipo tunagundua kuwa kumbe tangazo la kuondoa ada imewaibua wengi,’’ alisema Yassin. Hata hivyo, baadhi ya watumiaji wa magari wameingiwa na wasiwasi kwamba kutakuwa na mrundikano wa magari barabarani ambayo yatachangia kuongezeka foleni jijini. Hivi karibuni Waziri wa Fedha na Mipango, Dk. Philipo Mpango, wakati akiwasilisha bajeti ya mwaka 2017-2018  bungeni Dodoma, alisema  baada ya kufutwa kwa ada hiyo itaendelea kulipwa kupitia ushuru wa petrol ina dizeli   na mafuta ya taa. Alisema wakati wa usajili  mara ya kwanza ongezeko litakuwa ni   Sh 50,000 kwa gari yenye ujazo wa  wa injini 501 -1500 CC yaani  kutoka kiwango cha sasa cha Sh 150,000 ikiwa ni ongezeko la Sh 50,000. Gari lenye ujazo  wa injini ya 2501 cc na zaidi kutoka kiwango cha sasa cha Sh 250,000 hadi Sh 300,000 kwani ongezeko la Sh 50,000.	1
360	   SHANGHAI CHINA, TIMU ya Manchester United imejikuta ikipokea kichapo cha mabao 4-1 kutoka kwa  Borussia Dortmund katika mchezo uliochezwa jana katika jiji la Shanghai nchini  China katika michezo ya michuano ya Kombe la Ubingwa wa  Kimataifa (ICC). Kabla ya mchezo huo Mourinho alidaiwa kusema kwamba kikosi chake kilitakiwa kuwa makini dhidi ya wapinzania wao hao. Mchezaji mpya wa timu hiyo  Henrikh Mkhitaryan alifunga bao la kufutia machozi la timu hiyo dakika ya 59. Mbao ya Dortimund yalifungwa na Gonzalo Castro dakika ya 19 na 86 huku Pierre-Emerick Aubameyang dakika ya 36 na  Ousmane Dembele dakika ya 58. Miongoni mwa timu kubwa zinatarajia kushiriki michuano hiyo Real Madrid, Barcelona, Manchester United, Manchester City, Paris Saint German (PSG), Juventus, Liverpool, Chelsea na Bayern Munich.	2
361	 TANZANIA na Kenya zimekubaliana kuimarisha uhusiano ma ushirikiano hasa katika masuala ya kiuchumi, sambamba na kujenga uwiano wa kibiashara wenye maslahi ya pande zote mbili.Hayo yamebainishwa na Rais John Magufuli na Rais Uhuru Kenyatta kufuatia mazungumzo ya faragha baina yao katika kijiji cha Mlimani kabla ya Rais Uhuru kuruka katika uwanja wa ndege wa Chato, mkoani Geita akiwa amekamilisha ziara yake binafsi ya siku mbili ya kumtembelea Rais Magufuli.Mazungumzo yao yalijikita katika kuimarisha zaidi uhusiano na ushirikiano wa Tanzania na Kenya hususani katika masuala ya kiuchumi na kutaka biashara baina ya nchi hizo ikuzwe zaidi pamoja na kujenga uwiano wa kibiashara wenye maslahi kwa pande zote.Ras Magufuli alisema kwa kuzingatia kuwa Kenya imefanya uwekezaji mkubwa zaidi nchini Tanzania ikilinganishwa na uwekezaji wa Tanzania nchini Kenya, wamekubaliana kuwa kampuni za Kenya zijielekeza kuongeza thamani ya bidhaa kwa kuanzisha viwanda vitakavyosindika mazao na kuchakata bidhaa mbalimbali hapa hapa Tanzania badala ya kusafirisha malighafi kwenda Kenya.Aliongeza kuwa wamekubaliana kuwa Kenya itanunua gesi ya Tanzania badala ya kuagiza kutoka nje ya Bara la Afrika kwa kuwa Tanzania imejaaliwa gesi nyingi na wamewaagiza Mawaziri wa Tanzania na Kenya kukutana na kujadili namna Kenya itavyonunua gesi hiyo.Hali kadhalika kuhusu Ziwa Victoria ambalo kwa asilimia 51 lipo Tanzania na asilimia tano lipo Kenya, Rais Magufuli alisema wamekubaliana kuwa Mawaziri wa nchi hizo wahakikishe meli za Tanzania na Kenya zinaimarishwa na kuondoa vikwazo vinavyokwamisha meli hizo kufanya kazi ya kukuza biashara katika nchi za Tanzania, Kenya na Uganda ambazo zinazunguka ziwa hilo.Katika hatua nyingine, Rais Uhuru alimshukuru Rais Magufuli kwa mapokezi mazuri aliyoyapata Chato na upendo mkubwa uliooneshwa na wananchi wa Chato kwake na ujumbe wake na kuongeza kuwa huo ni uthibitisho wa uhusiano mzuri, undugu na urafiki wa karibu kati ya Wakenya na Watanzania.Alisema pamoja na kuimarisha zaidi uhusiano wa Tanzania na Kenya uliojengwa na Waasisi wa Mataifa hayo Hayati Julius Nyerere na Hayati Jomo Kenyatta, wamekubaliana kuhakikisha nchi hizo zinakuwa na amani na kuheshimu mkataba wa kukabiliana na uhalifu unaosema Mtanzania atakayekamatwa kwa uhalifu nchini Kenya anashughulikiwa kwa mujibu wa sheria za Kenya na Mkenya atakayekamatwa kwa uhalifu nchini Tanzania anashughulikiwa kwa mujibu wa sheria za Tanzania.Rais Uhuru alisisitiza kuwa wakenya na watanzania hawana sababu ya kupoteza muda kwa mambo yasiyo ya msingi bali kuhakikisha uchumi unakua, biashara inaongezeka na uhusiano na ushirikiano katika maeneo mbalimbali unaimarika zaidi.Wakati huo huo Rais Magufuli na Rais Uhuru wamekubaliana kuwakutanisha wake wa waasisi wa Mataifa ya Tanzania, Kenya na Uganda ambao ni Mama Maria Nyerere, Mama Ngina Kenyatta na Mama Miria Obote kwa siku tatu Jijini Dar es Salaam ili wapate muda wa kujadiliana pamoja na kukumbuka misingi iliyowekwa na waasisi wa mataifa hayo.Akiwa nyumbani kwa Rais Magufuli katika Kijiji cha Mlimani, wilayani Chato Rais Uhuru aliweka shada la maua katika makaburi ya familia ya Rais Magufuli na pia alimtembelea tena Mama Mzazi wa Rais Magufuli, Suzana Magufuli ambaye baada ya kupatiwa matibabu ya kiharusi katika Taasisi ya Moyo ya Jakaya Kikwete jijini Dar es Salaam, anaendelea kupata matibabu hayo akiwa nyumbani.Mbali na kumshukuru kwa kumtembelea nyumbani kwake Chato, Rais Magufuli alitoa zawadi ya ndege wanne aina ya Tausi kwa Rais Uhuru ili akawafuge na kuweka kumbukumbu nyingine ya uhusiano mzuri wa Tanzania na Kenya.	5
362	 NAIBU Waziri wa Viwanda na Biashara, Stella Manyanya ametaka viwanda vya ndani vinavyotengeneza bidhaa ya viatu kutumia ngozi inayozalishwa hapa nchini. Pia, amelielekeza Shirika la Viwanda Vidogo (SIDO) kuhakikisha linatenga eneo kwa ajili ya kuweka mitambo itakayosaidia wajasiriamali wadogo kuchakata ngozi.Alisema wizara itatenga bajeti kwa ajili hilo. Manyanya aliyasema hayo jijini hapa wakati wa ziara ya Kamati ya Kudumu ya Bunge ya Viwanda, Biashara na Mazingira iliyotembelea karakana za SIDO jijini hapa.Kabla ya ziara, kamati ilipokea na kujadili taarifa ya Wizara ya Viwanda na Biashara kuhusu utekelezaji wa mpango kuboresha karakana za SIDO nchini kwa lengo la kuziwezesha kuwahudumia wahitaji wengi zaidi kwa ufanisi uliokusudiwa. Alisema kwa sasa serikali imewajengea mazingira wajasiriamali wadogo jinsi ya kuchakata ngozi na kuwataka wenye viwanda kununua ngozi hizo na kusaidia katika kuwaimarisha wajasiriamali hao ili kupata ngozi zilizobora.“Niwasihi wale wenye viwanda vya viatu hapa nchini kuacha kutumia ngozi kutoka nje na badala yake waanze kununua na kutumia ngozi ya ndani, kwani siku za usoni serikali itafikia uamuzi wa kuzuia ngozi kutoka nje,”alisema.“Tunaka badala kila kikundi kuwa na mitambo yake, SIDO iwe na mitambo itakayotumiwa na wajasiriamali kuchakata ngozi kwa gharama nafuu, andaeni hilo eneo na fedha za mitambo tutazitenga kwenye bajeti ya wizara. Serikali haitashindwa kutoa Sh milioni 100 au milioni 150 kwa ajili ya mitambo hiyo,” alisema.Naye Katibu Mkuu Wizara ya Viwanda na Biashara, Prof Joseph Ruteshaija alisema wajasiriamali hao wadogo ambao wako 15 wamekuwa wakichakata ngozi katika hatua ya awali na uwezo wao ni kuchakata ngozi zaidi ya 450 huku wakitumia dawa za asili katika uchakataji huo.	1
363	NEW YORK, MAREKANI  MDOGO wake Kim Kardashian, mwanamitindo Khloe Kardashian, amethibitisha kuwa na ujauzito wa miezi minne. Mrembo huyo mwenye umri wa miaka 33, amepwa ujauzito huo na mpenzi wake ambaye ni nyota wa kikapu wa timu ya Cleveland Cavaliers inayoshiriki Ligi Kuu ya NBA nchini Marekani, Tristan Thompson mwenye umri wa miaka 26. Mtoto huyo atakuwa wa kwanza kwa wawili hao, lakini atakuwa wa pili kwa Thompson ambapo mtoto wake wa kwanza anajulikana kwa jina la Prince Thompson, aliyezaliwa Desemba 12, mwaka jana na mrembo Jardan Craig. “Nina furaha kubwa kutarajia mtoto na mpenzi wangu Thompson, nadhani huyu ni mwanamume sahihi kwangu pamoja na familia kwa ujumla, amekuwa mlinzi wa familia yangu, maneno yake yanasimama popote na familia kwa ujumla inampenda sana,” alisema Khloe. Mbali na Khloe kutarajia mtoto, pia familia hiyo ya Kardashia inatarajia mtoto mwingine kutoka kwa mdogo wao Kylie Jenner mwenye umri wa miaka 20, anayetoka na rapa Travis Scott.	4
364	 Pondamali kipa wa zamani wa Pan Africa, Yanga na timu ya taifa ‘Taifa Stars’, alisema kufanya vizuri kwa Barthez, kunatokana na kuzingatia vizuri mafunzo anayompatia yeye na makipa wenzake wa timu hiyo.“Najivunia kiwango anachokionesha Barthez akiwa na Yanga na hata timu ya Taifa binafsi kwangu huyu ndiyo Tanzania One, kutokana na kazi nzuri anayoifanya ambayo kila shabiki wa soka atakuwa shahidi wa hili,” alisema Pondamali.Mkongwe huyo alisema kitu kinachompa furaha ni kwamba makipa wake wote waliopo Yanga wana uwezo wa juu na yeyote atakayepewa nafasi ya kucheza ana uwezo wa kuonesha kiwango cha juu kama ambacho anakionesha Barthez hivi sasa.Alisema amekuwa akijivunia kiwango cha makipa hao ambao wamekuwa msaada mkubwa kwa Yanga na hata timu ya taifa na hiyo imetokana na juhudi zao za kuzingatia mafundisho anayowapa kwenye mazoezi yao.“Ukweli najivunia uwezo wa makipa wangu wote Barthez, Deogratius Munishi ‘Dida’ Mudathir Khamis na hata Benedict Tinoco, wapo fiti na ikitokea yeyote akipewa nafasi ya kudaka nina imani ana uwezo wa kuwashangaza watu kwa kuonesha kiwango cha juu kuliko inavyofikiriwa,” alisema Pondamali.	2
365	Bado hali ya sintofahamu imeendelea kuwakumba mashabiki wa Simba na Mohammed Dewji kwa jumla kutokana na bilionea huyo kuandika maneno yanayoashiria uwepo wa kutokuelewana ndani ya klabu ya Simba.  Ni jana tu kumeibuka taarifa kwamba Mwekezaji huyo wa Simba SC na Mwenyekiti wa Bodi ya Wakurugenzi ya klabu hiyo muda wowote anaweza kuachia ngazi kutokana na kutofurahishwa na baadhi ya mambo yanayoendelea ndani ya klabu hiyo. “Kwenye uongozi, na kwenye maisha, huwa nakaribisha kukosolewa. Lakini siwezi na sikubali kufanya kazi na mtu anayehujumu malengo, mipango na maslahi mapana ya taasisi – mtu anayetoboa mtumbwi tunaosafiri nao,” Mo Dewji ameandika kupitia akaunti zake za mitandao ya kijamii.   Kwenye uongozi, na kwenye maisha, huwa nakaribisha kukosolewa. Lakini siwezi na sikubali kufanya kazi na mtu anayehujumu malengo, mipango na maslahi mapana ya taasisi – mtu anayetoboa mtumbwi tunaosafiri nao. A post shared by  Mohammed Dewji (@moodewji) on Jul 5, 2019 at 1:53am PDT  Pia unaweza zaidi hii ya jana Mo Dewji kung’atuka Simba? Jana pia aliandika hivi kupitia akaunti zake za mitandao ya kijamii:  “watu wenye nia mbaya. Kazi yao sio kujenga, ni kuvunja tu. Kaa nao mbali. Narudia kaa nao mbali sana!”.   Watu wenye nia mbaya:  Kazi yao sio kujenga, ni kuvunja tu. Kaa nao mbali. Narudia kaa nao mbali sana! A post shared by  Mohammed Dewji (@moodewji) on Jul 4, 2019 at 12:23am PDT    Maoni ya Wadau simbascdaily mkwabi jitafakari sana tumekupa dhamana ya uongozi sio uturudishe nyuma umbea_daily Kuwekeza Kwenye Timu ya Simba Nisawasawa na Kufungua Duka la Feni Makambako😂😂😂😂😂 halula_mr Heeeeh, Boc mshushe kwenye maji alaf Ziba mtimbwi tuendlee seekertz1_ Boss kwani kwa ukubwa wako na umoja wetu sisi kama Mashabiki Tunashidwaje kumtoa nje uyo fala mmoja anaetaka kuleta Ujinga kwenye safari yetu hii yenye mafanikio na furaha…. Mtaje Uyo Mchawi mmoja Kama vip asituzingue saa iz 🗡️☹️☹️☹️ privaldinho Eeeh wajuvi wa mambo mliokuwa mnamtukana Dauda, mnaendeleaje na hali? davidprosper_dice Taja jina tumroge. Taja hata herufi ya kwanza tu utaona matokeo instantly. deogratiusgideon 😂😂 viva Simba! Simba ipo! ilikuepo na itaendelea kuwepo! Viva Mo! Viva Simba ♥️♥️ shomarirashidi Safari njema bhana. USITUTISHE. jitubaya Fukuza BOSS wanatumwa hao iamcleverphd Daaah Bossi umezid upole Emu wataje kwa Majina ili mtaa useme nao “Taambia nini watu,tutaficha wapi sura zetu” 😤 silas_mbise Ndio kusema tuanze mchakato wa Bakuli??? Au bado upo sana?? eidhosan kua muwazi tu cc pia binadam af tuko very understanding michambocity Kwenda kwanza mtu mwenyewe Huna utu hata misiban huend mxiewww😢😢😢Safari Njema yangawhatsapp_makaomakuu Ni hekima sana Kwa wakati uliokuwa nao kwa sasa ukawaachia Timu yao Ukawaza Mambo ya familia yako.Hii Timu ya kariakoo aliishindwa malikia wa nyuki utakiwezaje wewe omoalhaj001 Boss poleee bin.rama Boss hao ni kuwatupia baharini safari iendelee boss @ selemanitunda Kwahiyo unaondoka zako au unafanyaje?? Aondolewe uyo anavuruga taasisi basi maisha yaendeleee aggydanny Kama kuna mtu wa namna hiyo hatufai nathankai42 Huyo anayeleta unafiki ni vema ajulikane ili wasichama tumuondoe yawezekana ana chembe za Yanga anataka akwamishe maendeleo ya Simba stanford45 Sasa wewe ndio kiongozi nadhani unauwezo wa kuwatoa watu au mtu huyo sababu malengo tumekukabidhi wewe petrodaimon Piga chini boss wote😂😂fukuzaaaa  	2
366	NA SAADA SALIM VIDEO za straika wa Simba, Ibrahim Ajib akiwa uwanjani akifanya mambo, zimegeuka dili baada ya Klabu ya FC Olimpija Ljubljana ya Slovenia na nchi nyingine kuzihitaji kwa ajili ya kutaka kuangalia uwezo wake. Awali klabu hiyo ilimhitaji winga wa Azam FC, Farid Mussa, lakini ilishindikana mara baada ya uongozi wa timu hiyo kushindwa kufikia mwafaka na klabu hiyo ya Slovenia. Akizungumza na MTANZANIA jijini jana, Meneja wa Mbwana Samatta, Jamal Kisongo ambaye mara nyingi anatumiwa na mawakala kutoka nje ya nchi, alisema baada ya dili la Farid kushindikana klabu hiyo imeagiza CD za Ajibu pamoja na Said Ndemla ili kuona uwezo wao. Alisema tayari zoezi hilo limefanyika, kwani ameshatuma baadhi ya CD hizo kwa mawakala mbalimbali wa timu za nje, ikiwemo FC Olimpija ambayo inamhitaji kumsajili Ajib Juni mwaka huu. “Unajua mara ya kwanza tulichelewa dirisha la usajili limefungwa, sasa hivi wameniambia nitume CD za mchezaji huyo pamoja na Ndemla kwa kuzingalia ili kufikisha katika benchi la ufundi ili wasajiliwe Juni mwaka huu kwenye usajili wa majira ya joto,” alisema.	2
367	 Na RENATHA KIPAKA – BUKOBA  MIRADI tisa ya vyanzo vya maji katika wilaya nne za Mkoa wa Kagera, vimepungukiwa maji kwa asilimia kubwa hali inayofanya wananchi wa wilaya hizo kupata maji kwa mgawo na wengine kuyafuata umbali mrefu. Akizungumza na MTANZANIA juzi, Mhandisi wa Mkoa wa Kagera, Vitus Exsavery, alisema vyanzo rasmi na visivyo rasmi vilivyoko katika  vijiji vya wilaya za mkoa huo vimekauka na baadhi vimepungua maji kutokana na mabadiliko ya tabia ya nchi. Alisema upungufu wa upatikanaji maji kwa wananchi hao, unasababisha mgawo baada ya mahitaji ya lita zilizokuwa zikihudumia saa 24 kutokuweza kutoka tena na wilaya ambazo zimepungukiwa maji kabisa ni Biharamulo ambayo ilikuwa na chanzo cha bwawa moja lililokuwa likihudumia wakazi wote limekauka na kubakiwa na tope. “Mpaka sasa tuliamua kuwagawia maji kwa saa, kwa mfano lita 18,000 zilikuwa zikitoka kwenye chanzo chenye uwezo wa kugawia zaidi ya vijiji vitatu, nyakati hizi maji yanatoka kidogo sana yasiyoweza kuwagawia wote kama ilivyokuwa imezoeleka,” alisema Exsavery. Alisema Wilaya ya Bukoba ilikuwa ikihudumia vijiji vitatu cha Bonakilovyo, Kitaya, Kabumbilo kutoka kwenye chemichemi kusambaza katika vijiji hivyo imepungua kwa kiwango cha asilimia 80, wananchi hupata maji kwa mgawo. Alisema katika miradi miwili iliyojengwa kwenye kata ambazo hazipati maji ya Buwasa hutoa maji katika vyanzo vya Kijiji cha Bunkango kilichopo Kata ya Nshabya na Bulibata ambao hutoa maji kwenye chanzo cha Nyamganja.	1
368	BEIJING, CHINA BUNGE la China limesema mahakama za Hong Kong hazina mamlaka ya kuamua uhalali wa kikatiba wa sheria za mji huo, ikiwa ni pamoja na amri ya kuzuia watu kufunika nyuso wakati wa maandamano.  Taarifa iliyotolewa na Msemaji wa Kamati ya Bunge la China, ilisema suala la iwapo sheria za Hong Kong zinazingatia katiba linaweza kuamuliwa na Bunge la Umma.  Taarifa hiyo inakuja siku moja baada ya Mahakama Kuu ya Hong Kong kutoa uamuzi juzi kuwa marufuku ya kufunika nyuso wakati wa maandamano ni kinyume na katiba.  Kiongozi wa Hong Kong, Carrie Lam, alipendekeza marufuku hiyo wakati wimbi la maandamano lilipoongezeka Oktoba, mwaka huu. Taarifa hiyo ya Bunge la China inaweza kuchochea zaidi maandamano mjini Hong Kong ambako raia wana wasiwasi kuwa Serikali kuu ya China inaingilia uhuru wa mji huo wenye utawala wa ndani. Katika uamuzi wa juzi, Mahakama ya Hong Kong ilibaini marufuku hiyo iliyotangazwa chini ya sheria za dharura inakiuka sheria ya msingi na inazuia haki za raia bila sababu ya msingi. Majaji wawili, Godfrey Lam na Anderson Chow walisema utekelezaji wa marufuku hiyo unashindwa kuweka uzani kati ya haki za raia zinazopigiwa upatu na hatua zinazochukuliwa kuzuia haki hizo. Vifunika nyuso vimekuwa vikivaliwa na waandamanaji ili kuzuia kutambuliwa pamoja na sababu za kiusalama kutokana na polisi kutumia kila wakati mabomu ya kutoa machozi na maji ya kuwasha ili kuwatawanya. Amri hiyo ilihuishwa kutoka sheria ya hali ya hatari wakati wa utawala wa kikoloni wa Uingereza na waandamanaji wengi walikaidi kuitekeleza. Mwanaharakati mashuhuri wa demokrasia mjini Hong Kong, Joshua Wong aliutaja uamuzi wa mahakama kuwa ushindi wa nadra wa kisheria kwa waandamanaji. Polisi mjini Hong Kong juzi wamekivamia Chuo Kikuu kilichokuwa kikidhibitiwa na waandamanaji baada ya kushindwa usiku kucha kuingia eneo hilo. Miale ya moto iliyotokana na mfululizo wa milipuko ilionekana kutoka ndani ya majengo pindi maofisa wa polisi wa kutuliza fujo walipoingia viunga vya chuo hicho mapema leo alfajiri.	0
369	NYOTA ya muziki wa Kenya, Charles Njagua (Jaguar), imezidi kung’aa baada ya kuzidi kujiongezea wigo mpana wa kuaminika mara baada ya kuteuliwa kuwa balozi wa maji nchini humo. Naibu Rais nchini humo, William Ruto pamoja na Waziri wa Wizara ya Maji na Umwagiliaji, Eugene Wamalwa, walimkabidhi tuzo ya ubalozi msanii huyo juzi mjini Nairobi, kwenye ukumbi wa KICC. Licha ya kuwa balozi wa maji, msanii huyo pia ni balozi wa kupinga dawa za kulevya kupitia shirika la NACADA. “Ninajisikia kuwa na furaha kubwa kwa Waziri wa Maji kunichagua kuwa balozi katika idara yake, ninaamini nitakuwa balozi wa kweli,” aliandika Jaguar.	4
370	 KUFUATIA agizo la Rais John Magufuli kwa Mamlaka ya Mapato Tanzania (TRA) kuthibiti mapato, hatua zimechukuliwa ambapo kampuni 143 za biashara ya uwakala wa forodha, zimefungiwa baada ya kubainika kuwa mizigo iliyodaiwa kupitia bandarini kwenda nje, haivuki mipaka, inabaki nchini.Sambamba na hilo, TRA imekamata kontena ambayo ina bidhaa ambazo maelezo yake ni kwamba linakwenda Zambia, lakini baada ya kutiliwa shaka lilifunguliwa na kukuta bidhaa, ambazo ni sabuni za kuogea na taulo za kike zenye nembo ya TBS.Akizungumza na waandishi wa habari jijini Dar es Salaam jana, Kamishna wa Kodi na Ushuru wa Bidhaa wa mamlaka hiyo, Bernard Asubisye alionesha kontena hilo lililopo katika Bandari ya Dar es Salaam na bidhaa zilizokuwemo ndani yake, huku akisisitiza kwamba serikali sasa iko makini na wakwepa kodi.“Kontena hilo tulipata taarifa, wenyewe walisema linaenda Zambia, tulilipatia mashaka na tulikagua na kukuta mizigo imeandikwa TBS na mingine imeandikwa igawiwe Tegeta...Unaona sasa mizigo ya Zambia na Tegeta na nembo ya TBS wapi na wapi,” alisema. Asubisye alisema serikali sasa inatangaza vita na kampuni za uwakala wa forodha na wafanyabiashara wasio waaminifu, wanaokwepa kodi na kwamba hakuna mchezo katika masuala ya kodi.Akizungumzia kampuni hizo, alisema kampuni hizo zilizofungiwa zimepewa siku 30 tangu Desemba 11 mwaka huu, kutoa maelezo yao kabla mali zao hazijafilisiwa na serikali na pia kuchukuliwa hatua kali za kisheria.“Changamoto na kwamba mizigo tunawapa wapeleke kwenye nchi hizo lakini kwa intelijensia zetu tumegundua kwamba mizigo mingi ilikuwa haifiki, kutokufika mizigo hiyo kuna madhara mengi,” alisema Asubisye. Alisema TRA imetoa siku 30 zinazoishia Januari 11 mwakani, kampuni ambazo zitashindwa kutoa taarifa za kutosha na ushahidi wa mizigo iliyovuka, yatafungiwa na kupata kodi kupitia bondi zao walizoweka kwenye makampuni ya bima. Asubisye alisema kabla ya kuchukua hatua ya kuwafungia, waliwasiliana nao kwa kuwaandikia barua kuwaeleza mizigo ambayo inaonekana haijavuka mipaka na kuwapa orodha ya mizigo hiyo. “Kwahiyo tuliwaandikia barua kuwaambia mizigo hii tunaona hamjaifikisha, mthibitishe lakini wakakaa kimya,” alisema Asubisye.Alisema TRA pia iliwasiliana na uongozi wa TAFA, kuwaeleza wawasiliane na wanachama wao, lakini nao walikaa kimya na muda ukawa umepita, kwa hiyo uamuzi uliobaki ni kuwafungia. Aidha, Asubisye alisema Desemba 11 mwaka huu aliwaita na kuzungumza nao baada ya kuona hakuna majibu. Alisema suala la bidhaa zinazoachwa nchini badala ya kupelekwa kwenye nchi zinakotakiwa kwenda, serikali itaendelea kuwa kali, kwani inainyima serikali mapato, kwani haiendi nchi jirani, inabaki ibaki nchini bila kulipiwa kodi na pia kuleta ushindani usio na uwiano kwenye biashara.“Mtu aliyelipa kodi na ambaye hajalipa, hawawezi kushindana kwa haki, lakini pia kiuchumi hatuwezi kuwa na taarifa sahihi na kupanga uchumi sahihi kwasababu hutajua idadi sahihi ya mizigo inayoingia na ile inayotoka, kwahiyo tumezuia leseni zao kwa muda,” alisema. Alisema wanaofanya biashara hiyo ni wahujumu uchumi, hivyo sheria kali zitachukuliwa dhidi yao kutokomeza hali ya wachache kulipa kodi na wengine kukwepa. Kamishna huyo alisema mzigo wa kodi utapungua, endapo kila mmoja atachukua jukumu lake la kulipa kodi ili nchi iweze kupiga hatua na serikali iendeshe miradi mikubwa.	1
371	 Timu hizo zitaoneshana kazi kwenye Uwanja wa Kumbukumbu ya Sokoine jijini Mbeya.Boban ameanza kazi na Mbeya City na atakuwa kati ya wachezaji watakaocheza dhidi ya Simba, Jumamosi. Kwa mujibu wa taarifa zilizopatikana kutoka Mbeya jana, Boban alifanya mazoezi na wenzake na kesho anatarajiwa kuwemo katika kikosi kitakachoanza katika mchezo huo.Boban alijiunga na Mbeya City mwanzoni mwa msimu huu, lakini hakuwahi kuichezea timu hiyo katika mchezo wowote. Lakini kulikuwa na mambo kadhaa aliyotakiwa kumalizana na uongozi wa timu kabla ya kujiunga nayo.Taarifa nyingine zimeeleza Boban alisafiri kwenda kufanya majaribio nje ya nchi. Kwa Mbeya City, huo utakuwa mchezo wa kwanza bila ya kocha wake aliyeipandisha hadi Ligi Kuu, Juma Mwambusi aliyehamia Yanga wiki hii akichukua nafasi ya Charles Boniface Mkwasa aliyekabidhiwa jukumu la kuinoa Taifa Stars.	2
372	 MKURUGENZI wa Halmashauri ya Mji wa Tarime Elias Ntiruhungwa amewasimamisha kazi maofi sa waandamizi wawili wa afya katika Hospitali ya Mji wa Tarime, kwa tuhuma za matumizi mabaya ya kadi za Bima ya Afya (NHIF).Waliosimamishwa ni Mganga Mfawidhi wa hosptali hiyo Chacha Ombure na Mkuu wa kitengo cha Bima ya Afya, Ally Salum. Akitangaza uamazi huo juzi, Mkurugenzi huyo alisema kitengo cha bima ya afya katika hospitali hiyo ya serikali kinahusishwa na wizi wa Sh milioni nane na matumzi mabaya ya kadi za NHIF.Ntirihungwa alisema tayari ameunda kamati ya kuchunguza tuhuma hizo ili kubaini ukweli wa jambo hilo ambalo lilionekana kumshitua na kulazimika kuitisha kikao cha dharura na timu ya uongozi wa hospitali hiyo kutangaza maamuzi hayo.“Mtasimama kazi kupisha uchunguzi na ikibainika kuwa hata shilingi 100,000 imepotea hakuna atakayerudi kufanya kazi katika serikali ya sasa,”alisistiza. Pamoja na mambo mengine, tume ya Ntiruhungwa itachunguza madai kuwa maofisa wa kitengo cha bima wamekuwa wakichelewesha kuwapatia wahusika kadi za NHIF kwa lengo la kuzitumia kujipatia fedha katika maduka ya dawa yaliyopo Tarime mjini kwa njia ya udanganyifu.“Haiwezekani ukachukua kadi ambayo siyo yako ukaitumia wakati mwenye kadi hajaugua na hajapata kadi yake. Lazima muwe na huruma kwa wananchi,” alisema mkurugenzi huyo na kuongeza kuwa watu wawili ambao inasemekana walikuwa na mikataba ya muda mfupi katika hospitali hiyo na ghafla wametoweka watasakwa ili wahojiwe kuhusiana na tuhuma hizo.“Hao wengine wawili ambao hawapo tutawatafua watuambie kwa nini wametoroka,” alisema Ntiruhungwa na kuongeza kuwa kuna uwezekano idadi ya watu wanaojihusish na udanganyifu ikaongezeka.	1
373	Msemaji wa Simba Haji Manara amesema kuwa klabu hiyo inataka ipate majibu toka kwa mahasimu wao Yanga juu ya ushindi waliopata kwenye mchezo wa kwanza na ule wa mzunguko wa pili wa lig kuu bara kwenye mchezo wa nusu fainali ya kombe la FA. Akizungumza leo baada ya kupokea hundi ya shilingi milioni 100 toka kwa wadhamini wa klabu hiyo Sportpesa leo Julai 2, 2020, Manara amesema wanaenda kwenye mechi hiyo kulipa kisasi cha udhalimu waliofanyiwa Kagera Sugar. “Tunamechi mbili moja na Ndanda na baada ya hapo tunamechi na Namungo sasa baada ya hapo tutataka tuulizane na ndugu zetu ile shughuli ya tarehe nane na ule ushindi walipata wapi maana haiwezi kutokea Simba akafungwa mara mbili na klabu moja hapa Tanzania” amesema Haji. “Sisi tunataka kuwalipia kisasi ndugu zetu Kagera kwa walichofanyiwa maana walitaka nusu fainali na sisi tunawaletea nusu fainali tusubiri tu TFF wapange tarehe ili tupate majibu ya maswali yetu walipata wapi ule ushindi” ameongeza. Ikumbukwe kuwa Simba inatarajia kukutana na Yanga ikiwa ni mchezo wao wa tatu kukutana kwenye msimu mmmoja baad aya kumalizana kwenye lig kuu bara mara mbili. ‘Baada ya mechi za Namungo na Ndanda, tutakuja kuulizana ile sare na yaliyotokea tarehe 8 yalitokeaje.Haitotokea Simba kufungwa mara mbili na Yanga.’ – @HajiManara kuhusiana na mchezo wa nusu fainali ya kombe la shirikisho vs Yanga. pic.twitter.com/WUnzoSJHax — Clouds Media (@CloudsMediaLive) July 2, 2020 	2
374	" 	 Na ASHA BANI – Dar es Salaam      	WACHIMBAJI, wauzaji na wasafirishaji wadogo wa madini, wamemwomba Rais Dk. John Magufuli kuondoa zuio la kusafirisha mchanga wenye madini alilolitoa wiki iliyopita, baada ya kutembelea Bandari ya Dar es Salaam.   	Pia wachimbaji hao wamesikitishwa na hatua ya watendaji kutoka Wizara ya Nishati na Madini, kumpotosha Rais kuwa makontena yaliyozuiwa bandarini yana mchanga wa dhahabu, badala ya mchanga wenye madini mengine, ikiwa ni pamoja na shaba, chuma, salfa, mercury na nickel.   	Akizungumza na waandishi wa habari Dar es Salaam jana, kiongozi wa wachimbaji wa madini ya nickel kutoka Dodoma, Thobias Rweyemamu, alisema tangu Machi 2, mwaka huu walizuiwa kusafirisha mchanga na mawe jambo ambalo limewasababishia hasara kubwa.   	Alisema hata shughuli za uzalishaji katika maeneo ya machimbo zimesimama na kusababisha hasara ya Sh milioni 4 kila siku.   	“Tunapata hasara kubwa tangu Machi 2, tunapoteza Sh milioni 4 kila siku, wachimbaji waliokuwa wanaendelea na shughuli zao wamesimama, hali imekuwa ngumu, tutashindwa kuendesha maisha, familia zetu zinatutegemea na kundi kubwa la vijana migodini… hali hii ikiendelea tutawafanyaje?” alihoji Rweyemamu.   	Alisema hadi sasa wachimbaji wadogo zaidi ya 110 wamezuiliwa, huku mchanga wenye nickel zaidi ya makontena 60 na copper makontena saba yakiwa na mchanganyiko wa madini yamezuiliwa.   	Rweyemamu alisema kutokana na hali hiyo, bado wanaingia hasara ya kulipia ushuru wa Dola za Marekani 20 kila siku ambazo ni  sawa na Dola 12,000 kwa mwezi jambo linalowatia gharama kubwa.   	Alisema wamekuwa wakifanya biashara hiyo kwa miaka mingi, baada ya kupata vibali halali kutoka Wizara ya Nishati na Madini na wapo kihalali si kama ilivyoelezwa.   	Mchimbaji mwingine, Paul Kaliyemba, alisema Rais Magufuli alipotoa agizo hilo, hawakupaswa kuchanganywa na maelezo ya wataalamu wa wizara.   	Kaliyemba alisema wanafanya biashara hiyo kihalali, hata wizara inatambua kwa sababu leseni zilitolewa na Wakala wa Ukaguzi wa Madini Tanzania (TMAA) na  walifanya ukaguzi na kujiridhisha.   	Alisema kutokana na hali hiyo, wamemwandikia barua Rais Magufuli kupitia Wizara ya Nishati na Waziri Mkuu kupitia upya uamuzi wao na wachimbaji wadogo waruhusiwe kuendelea na biashara yao.   	Kuibuka kwa wachimbaji hao, kumetokana na Rais Magufuli kupiga marufuku usafirishaji wa mchanga wenye madini ya dhahabu kwenda nje ya nchi.   	Kutokana na agizo hilo, Rais Magufuli aliagiza Mamlaka ya Bandari Tanzania (TPA) kuzuia makontena 262 yenye mchanga unaodaiwa kuwa na madini usisafirishwe kwenda nje ya nchi.   	Mkurugenzi wa Bandari ya Dar es Salaam, Deusdedit Kakoko, alisema baada ya Rais kushuhudia makontena hayo, Alhamisi iliyopita walianzisha operesheni maalumu na kubaini makontena 262 yaliyokuwa na mchanga wa dhahabu tayari kwa kusafirishwa nje.   	Alisema makontena hayo ni mali ya mgodi wa Buzwagi, unaomilikiwa na Kampuni ya Acacia yaliyokuwa yamehifadhiwa bandari kavu ya Mofed iliyopo Kurasini, Temeke.   	Hata hivyo, Meneja Uhusiano wa Acacia, Asa Mwaipopo, alisema makontena hayo ni ya mchanga wa madini ya shaba na yalifikishwa bandarini kabla ya zuio la Rais Magufuli. "	1
375	UAMUZI wa Wakili Fatma Karume kujitosa katika kinyang’anyiro cha kuwania urais wa Chama cha Wanasheria Tanganyika (TLS), unatazamwa kuamsha joto la uchaguzi huo unaotarajiwa kufanyika Aprili 14. Tayari jina la Fatma limeishapitishwa na Kamati ya Uchaguzi ya chama hicho, sasa anasubiri kufunguliwa pazia la kuanza kampeni ya kutafuta ushawishi kwa wanachama wenzake. Si Fatma pekee aliyepitishwa na kamati ya uchaguzi kuwania urais, bali yapo majina mengine matatu ya mawakili nguli ambayo yameingia katika kinyang’anyiro hicho. Mawakili hao ni Godwin Ngwilimi ambaye kwa sasa ni makamu rais wa chama hicho, Godwin Mwapongo na Godfrey Wasonga. Fatma ambaye pia ni mtoto wa Rais mstaafu wa Zanzibar, Amani Karume, akifahamika kwa misimamo isiyoyumba, pia si mkimya pale panapofaa kuuzungumzia ukweli. Hulka yake hiyo ndiyo iliyoamsha joto kutokana na kuingiza jina lake katika kinyang’anyiro hicho wakati ambao TLS imemlalamikia Mwanasheria Mkuu wa Serikali (AG) kuchomeka vipengele viwili, kikiwamo kile kinachoweka masharti magumu dhidi ya sifa za mgombea wa urais wa chama hicho. Hilo linaweza kuthibitishwa na namna ambavyo jina lake limekuwa likijadiliwa sana na wanasheria wenyewe, lakini pia katika mitandao mbalimbali ya kijamii mara tu baada ya kutangaza kuwania nafasi hiyo. Katika mijadala hiyo, baadhi ya watu wamekwenda mbali na hata kukumbuka misimamo ya Fatma katika suala la Katiba Mpya, utawala wa sheria na haki, lakini pia jinsi ambavyo alifika mahakamani kumtetea Rais wa sasa wa TLS, Tundu Lissu katika kesi ya uchochezi inayomkabili. Pamoja na kwamba jicho la watu wengi ni kwamba Fatma anapewa nafasi ya kushinda uchaguzi huo, hata hivyo duru za mambo kutoka katika mifumo ya chama hicho, zinadai atakumbana na ushindani mkubwa kutoka kwa wagombea wengine, hususani Ngwilimi. Pia wagombea wengine kama Wasonga na Mwampongo nao si wa kupuuzwa katika kinyang’anyiro hicho kutokana na uzoefu wao ndani ya taaluma ya sheria. Wakati uchaguzi huo ukiwa mbioni kufanyika, hali ya sintofahamu imetanda miongoni mwa wanachama kutokana na kanuni mpya ya … Kwa habari zaidi jipatie nakala ya gazeti la MTANZANIA.	1
376	"    	    Na GURIAN ADOLF-SUMBAWANGA   	MAHAKAMA ya Wilaya ya Mlele mkoani Katavi, imewahukumu kifungo cha jumla ya miaka 60 jela washtakiwa watatu waliotiwa hatiani kwa kukutwa na mguu wa twiga kinyume cha sheria za wanyama pori.   	Hukumu hiyo imetolewa jana na Hakimu Mkazi Mfawidhi wa mahakama hiyo, Teotimus Swai, baada ya kuridhishwa na ushahidi uliotolewa na upande wa mashtaka.   	Awali, mwendesha mashtaka Wakili wa Serikali, Jamila Miraji, alisema mahakamani hapo kuwa washtakiwa hao kwa pamoja walikamatwa Oktoba 11, mwaka jana saa 5:30 wakiwa na mguu wa twiga kinyume cha sheria za wanyama pori.   	Aliieleza mahakama hiyo kwamba washtakiwa walikamatwa na askari wa Tanapa waliokuwa katika doria ndani ya hifadhi ya wanyamapori ya Katavi, ambako waliwakuta na mguu huo wa twiga.   	Akitoa hukumu hiyo, hakimu Swai alisema ushahidi uliotolewa mahakamani na upande mashtaka umewatia hatiani watuhumiwa hao.   	Kabla ya hukumu hiyo, hakimu Swai alitoa nafasi ya kujitetea kwa watuhumiwa, ambao waliiomba mahakama isitoe adhabu kali kwao kwa kuwa ni wategemezi, maombi ambayo yalitupiliwa mbali.   	Waliohukumiwa kwenda jela ni Juma Kinanda (66), Saidi Shabani (42) wote wakazi wa Wilaya ya Sikonge mkoani Tabora na Rashidi Miraji (64) mkazi wa Inyonga wilayani Mlele."	1
377	 Waziri Mkuu Kassim Majaliwa amesema Serikali inaona tija ya mpango wa Kampuni ya Magazeti ya Serikali (TSN) kuandaa majukwaa ya fursa za biashara na uwekezaji kwenye mikoa.Amesema hayo leo mjini Kibaha wakati anafungua Kongamano la Uwekezaji Mkoa wa Pwani.TSN imeshirikiana na Serikali ya mkoa wa Pwani kuandaa kongamano hilo la siku moja na pia imefanya kazi ya kuzitangaza fursa za biashara na uwekezaji mkoani Pwani.Ameiagiza TSN iandae majukwaa ya fursa kwenye mikoa iliyobaki ili wawekezaji wazifahamu fursa zilizopo.Hadi sasa TSN imeandaa majukwaa ya fursa za biashara na uwekezaji kwenye mikoa ya Simiyu, Mwanza, Geita, Shinyanga, Tanga, Arusha, Tabora, Lindi na Zanzibar.Ameikumbusha mikoa itekeleze agizo lake la kuzitangaza fursa za biashara na uwekezaji ili wawekezaji wazifahamu.“Sasa waanze kujipanga vizuri, wawasiliane na TSN, wawasiliane na ESRF, wawasiliane pia na UNDP wahakikishe kwamba wanaendesha makongamano haya ili wawekezaji sasa wachague mahali sahihi pa kwenda kuwekeza”amesema.	5
378	  NA THERESIA GASPER, DAR ES SALAAM MSANII wa filamu za nchini, Irene Uwoya, amefunguka na kusema hapendi kuweka wazi mambo yake binafsi kama ilivyo wasanii wengine. Msanii huyo alisema kuwa kuna baadhi ya wasanii ambao wanapenda kuweka kila kitu chake ambapo haina maana yoyote kwa jamii. Akizungumza na MTANZANIA, msanii huyo alisema anapendelea kufanya mambo yake kwa siri na sio kuweka wazi kwenye mitandao ya kijamii kama wanavyofanya baadhi ya wasanii. “Ukweli ni kwamba, sipendi kuweka mambo yangu hadharani au kutaja gharama ya vitu ninavyovifanya, napendelea mambo yangu kuyafanya yawe ya siri,” alisema Irene  	4
379	 WACHUNGUZI wa Uefa wanataka Manchester City ifungiwe kushiriki michuano ya Ligi ya Mabingwa kama watabainika kuvunja sheria za matumizi ya fedha.Aidha, kwa mujibu wa vyanzo vya habari, maamuzi ya mwisho hayajafanywa bado na kiongozi wa uchunguzi huo Yves Leterme. Waziri mkuu huyo wa zamani wa Ubel- giji, ambaye ndio mwenyekiti wa kamati hiyo ya uchunguzi ambayo ni kamati huru ya Uefa, anatarajiwa kutoa maoni yake wiki hii.Pamoja na hayo lakini wajumbe wake wametoa maoni kwamba City inastajili adhabu ya kufungiwa kwa msimu mzima kama itabainika imefanya makosa kwenye matumizi ya fedha. Leterme na watu wake wamekuwa akitafuta vielelezo katika taraifa zilizotolewa na gazeti la Ujerumani Der Spiegel mwaka jana.Taarifa hizo zilisema kuwa Manches- ter City imevunja kanuni za matumizi ya fedha kulingana na thamani yao ya ufadhili. City iliwahi kupigwa faini ya pauni milioni 49 mwaka 2014 kwa makosa ya kuvunja kanuni.Mabingwa hao wa Ligi Kuu wamekanusha tuhuma hizo na Uefa imesema haitazungumza chochote kutokana na uchunguzi huu unaoendelea lakini kwa mujibu wa New York Times, wachunguzi hao wanataka City iadhibiwe kwa kifungo. Uefa inaweza kukubaliana na maoni ya Leterme yanayotarajiwa kutoka baada ya siku mbili na inaonekana haitafanya kazi kwa msimu ujao kwasababu City inaweza kukata rufaa na inaweza pia kufika mpaka mahakama ya michezo ‘CAS’.	2
380	LONDON, ENGLAND  KOCHA wa muda wa timu ya Arsenal, Freddie Ljungberg, amesisitiza kuwa bado timu hiyo ina nafasi ya kuingia kwenye nafasi nne za juu bila ya kujali sare ya mabao 2-2 dhidi ya Norwich City. Hii sio mara ya kwanza kwa Arsenal kuanza vibaya lakini kuja kumaliza nafasi nne za juu kama ilivyokuwa msimu wa mwaka 1975, hivyo kocha huyo anaamini timu hiyo inaweza kufanya hivyo. Kwenye mchezo huo Norwich City ilikuwa ya kwanza kupata bao kupitia kwa nyota wake Teemu Pukki katika dakika ya 21, lakini Pierre Aubameyang akasawazisha dakika ya 29, huku Todd Cantwell akipachika bao la pili ila Aubameyang akisawazisha tena kwa mkwaju wa penalti. Ljungberg amechukua nafasi hiyo kutoka kwa Unai Emery, wiki iliopita, hivyo amedai bado ni mapema sana ila anaamini kuna mambo makubwa yanakuja kutoka kwake kikubwa ni kumuamini. Huo ulikuwa ni mchezo wa sita kwa Arsenal kushindwa kupata ushindi Ligi Kuu, hivyo kwa sasa wanashika nafasi ya nane kwenye msimamo wa ligi kwa pointi 19 ambapo ni pointi saba kufikia nafasi nne za juu. “Nina uhakika wa asilimia 100 kwamba Arsenal tuna nafasi ya kuingia nafasi nne za juu. Timu zinapoteza pointi kila siku, tunapoteza pointi na wao wanapoteza pointi, hivyo kuna uwezekano wa kuongeza pointi na kupanda nafasi za juu. “Ninaijua Arsenal na nimekuwa hapa kwa kipindi kirefu, hivyo nina uzoefu, kikubwa ambacho natakiwa kukifanya ni kuwaamini wachezaji wangu na wao kuonesha ushirikiano na mwisho wa siku kila kitu kitaonekana,” alisema kocha huyo. Ljungberg ni kocha wa muda, lakini wapo makocha wengi ambao wanatajwa kuwindwa kwa ajili ya kuchukua nafasi ya kudumu ambao ni Brendan Rodgers, Mikel Arteta, Patrick Vieira, Max Allegri, Nuno Espirito Santo, Mauricio Pochettino na Carlo Ancelotti.	2
381	 Mwanaume mmoja nchini Ujerumani anashikiliwa na polisi kwa kosa la kusababisha kifo cha mtoto wa kiume wa miaka nane baada ya kumsukuma mbele ya treni iliyokuwa inatembea. Mwanaume huyo ambaye anakadiriwa kuwa na umri wa miaka 40 alifanya tukio hilo jana, Jumatatu, katika kituo cha treni iendayo kasi jijini Frankfurt.Kwa mujibu wa mashuhuda, mwanaume huyo ambaye jina lake halikuwekwa wazi alimsukuma mtoto huyo na mama yake, na bahati nzuri mama mtoto aliweza kujinusuru, huku mvulana huyo alijeruhiwa vibaya kabla ya kupoteza maisha. Kwa upande wao polisi wamesema mwanaume huyo ambaye ni raia wa Eritrea alijaribu kukimbia baada ya kufanya tukio hilo lakini walifanikiwa kumkimbiza na kumkamata. Waziri wa Mambo ya Ndani Horst Seehofer amelaani kitendo hicho na kuwamboa wananchi watulie na kusubiri uchunguzi ufanyike. Uchunguzi unaendelea na hadi sasa bado haijajulikana kama mwanaume huyo ana uhusiano wowote na mvulana huyo aliyeuawa na mama yake.	1
382	 NAIBU Waziri wa Afya, Maendeleo ya Jamii, Jinsia, Wazee na Watoto, Dk Faustine Ndugulile amewahamasisha wanaume nchini kuchukia vitendo vya ukatili dhidi ya wanawake, vinavyochangia kupata mimba na ndoa za utotoni na hivyo kushindwa kukua kiuchumi.Dk Ndugulile alisema hayo jana Jijini Dodoma wakati wa kutambulisha kampeni mpya ya kitaifa ya kupinga vitendo vya ukatili dhidi ya wanawake na watoto inayoitwa Twende Pamoja, inayolenga kushirikisha wanaume na wanawake kutoa elimu kwa jamii kupitia mbinu anuwai.Akizungumzia kuhusu kaulimbiu ya kampeni hiyo, Dk Ndugulile alisema anachukizwa na vitendo vya ukatili dhidi ya wanawake ndio maana anawahamasisha wanaume nchini kuchukia vitendo hivyo akiitaja kauli mbiu ya Kampeni hiyo kuwa ni ‘’Ukatili wa Kijinsia Tanzania sasa basi’’.Aidha, alisema kuwepo kwa elimu bure nchini kwa kiasi kikubwa kumepunguza vitendo vya ukatili dhidi ya wanawake ikiwemo mimba na ndoa za utotoni. Dk Ndugulile alisema kwa wastani, mwanamke wa Tanzania anakuwa na watoto watano, hivyo kadiri msichana anavyokaa shuleni anapunguza uwezekano wa kuzaa watoto wengi lakini pia kuongeza kipato.Kuhusu ukatili wa kijinsia nchini, Dk Ndugulile alisema, taarifa ya hali ya uhalifu nchini ya mwaka 2017 inaonesha kwamba watu 41,416 waliofanyiwa ukatili wa kijinsia na walitoa taarifa kwenye vituo vya polisi ikilinganishwa na watu 31,996 waliofanya hivyo 2016. Aliyataja baadhi ya matukio ya ukatili yaliyotolewa taarifa kuwa ni ubakaji, vipigo, matusi, ulawiti, kutupa watoto, ukeketaji na kuwapa mimba wanafunzi.Alibainisha kuwa kati ya matukio hayo 41,416 yaliyotolewa taarifa mwaka 2017 matukio 27,703 sawa na asilimia 67 yalifanywa dhidi ya wanawake na watoto. Alisema asilimia 40 ya wanawake wa umri kati ya miaka 15 hadi 49 wamefanyiwa ukatili wa kimwili au kingono mara moja au zaidi katika kipindi hicho wakati asilimia 20 ya wanawake wenye umri wa miaka 15 hadi 49 wamefanyiwa ukatili wa kimwili katika kipindi cha miezi 12 iliyopita.	1
383	 SAID ABDALLAH (OUT) NA TUNU NASSOR-DAR ES SALAAM ALIYEWAHI  kuwa Naibu Waziri wa Wizara ya Elimu na Mafunzo ya Ufundi, Mwantumu Mahiza, amewataka wanafunzi wanaobeba ujauzito kabla ya masomo yao kujiendeleza kupitia mfumo usio rasmi. Ameshauri wanafunzi hao baada ya kujifungua wajiunge na Mpango wa Elimu ya Msingi kwa Walioikosa (MEMKWA) kwa shule za msingi  na Mpango wa Maendeleo ya Elimu ya Sekondari (MMES). Mwantumu alisema wanafunzi hao wanaweza kujiunga pia na Mpango wa Elimu ya Mafunzo ya Ufundi Stadi  na Mpango wa Uwiano Kati ya Elimu ya Watu Wazima na Jamii (MUKEJA). Naibu waziri huyo wa zamani ametoa kauli hiyo siku chache baada ya Rais Dk. John Magufuli kusema kuwa ndani ya utawala wake hakuna mwanafunzi atakayepata mimba na baadaye kuruhusiwa kurudi shuleni. Rais Magufuli alizijia juu taasisi zinazotetea utaratibu wa wanafunzi kurudi shule baada ya kujifungua, huku akizitaka kufungua shule zao za wazazi na si kuilazimisha Serikali. Mwantumu alitoa kauli hiyo alipokuwa akijibu maswali ya waandishi wa habari waliotaka kujua msimamo wake kuhusu wanafunzi wanaobeba ujauzito kutokuruhusiwa kurejea masomoni. Katika maelelezo yake, Mwantumu alisema kwa mujibu wa utafiti uliofanywa kipindi cha Serikali ya awamu ya nne, utoro uliosababishwa na ujauzito ni asilimia 0.5. “Niwaombe wanafunzi waliozaa kujiendeleza kupitia mipango ya elimu isiyo rasmi kama mpango wa MEMKWA, MMES na MUKEJA,” alisema Mwantumu. Alisema katika mipango hiyo, wanafunzi wanaruhusiwa kuingia darasani wakiwa na watoto wao na darasa linaendelea. Mwantumu pia aliwaonya wanawake wanaojiingiza katika mapenzi na watoto wadogo ambao wako sawa na watoto wao. “Naikumbuka vizuri kauli ya Rais wa awamu ya nne, Dk. Jakaya Kikwete. “Aliwataka wanafunzi wa kike kuacha viherehere, kwa kuwa alitambua kuwa wengine wanabeba mimba kwa kujilengesha,” alisema Mwantumu. Hivi karibuni, Taasisi ya HakiElimu, iliitaka Serikali kuharakisha kupitisha miongozo itakayowawezesha watoto wa kike wakijifungua kurejea shule. Vilevile, taasisi kadhaa zilimtaka Rais Magufuli kutafakari upya katazo lake hilo, zikisema suala la ujauzito kwa wanafunzi linachangiwa na mambo mengi, ukiwamo umasikini na miundombinu ya baadhi ya shule nchini.	1
384	LONDON, ENGLAND MWANARIADHA nchini England, Mo Farah, ameweka wazi kwamba, kuzaliwa na kukua katika mazingira ya umasikini kumemfanya awe bingwa katika michuano mbalimbali ya kukimbia  duniani. Nyota huyo amedai alikuwa anaishi katika mazingira magumu tangu alipozaliwa mjini Mogadishu nchini Somalia, hivyo alitamani siku moja kuja kuwa tajiri ambaye angeweza kuwasaidia watu wa hali ya chini. Farah anatarajia kushindana katika mashindano makubwa ya Olimpiki mwaka huu yanayotarajia kufanyika mwezi ujao mjini Rio de Janeiro nchini Brazil, hivyo amedai akikumbuka alikotoka anakuwa na nguvu ya kufanya vizuri. Bingwa huyo mara mbili wa michuano ya Olimpiki, amewataka wanamichezo wasikate tamaa na hali duni ya maisha yao, wapambane ili waweze kutimiza ndoto zao. “Nimetokea kwenye maisha ya hali ya chini, ndugu zangu pamoja na watu walionizunguka walikuwa wanaishi katika maisha ya hali ya chini, hivyo hali hiyo ilinifanya nipambane ili niweze kuwasaidia. “Ninaamini hali hiyo imenifanya niwe hapa kwa sasa, kila wakati nakumbuka nilikotoka na ndio maana napata mafanikio makubwa. “Siku zote ili kutimiza malengo, lazima upambane, hakuna kisichowezekana, kwa mwanamichezo yeyote mwenye lengo la kutaka kufika mbali kwanza lazima aangalie alikotoka hasa kwa wale waliotokea katika maisha ya hali ya kawaida. “Wapo ambao wanatoka kwenye maisha mazuri na bado wanafanya vizuri kwa kuwa wanajituma ili kutangaza jina,” alisema Farah Farah amedai akikumbuka maisha yake ya utotoni anakuwa na hasira, kwa kuwa kuna wakati alikuwa anakosa chakula na hayo yalikuwa maisha ya kawaida kwake na aliyazoea. “Maisha ni safari ndefu, nakumbuka wakati nina umri mdogo, ipo siku inapita kwa mlo mmoja na hali hiyo ilikuwa ya kawaida kwa kuwa niliizoea na siku zilikuwa zinaenda. “Nilikuwa nalala chumba kimoja chenye watu nane, hali ambayo ni hatari katika maisha ya binadamu, lakini ukiangalia maisha ninayoishi sasa ni tofauti kabisa kwa kuwa nilijitambua na nikapambana vilivyo.	2
385	 Promosheni ya Airtel Mkwanjika ni promosheni inayowapatia wateja wanne wa Airtel kila siku kuchaguliwa kupitia droo inayoendeshwa chini ya usimamizi wa bodi ya michezo ya kubahatisha nafasi ya kuingia kwenye kisanduku kinachopeperusha pesa.Pia kupewa dakika moja ya kujikusanyia pesa kisha kuondoka na mkwanja wao wa pesa taslimu.Akizungumza na waandishi wa habari, Ofisa Uhusiano wa Airtel , Jane Matinde alisema, “mpaka sasa tuna washindi 72 kutoka katika mikoa mbalimbali nchini, kati yao 44 wameshajishindia kiasi cha pesa walichoweza kujikusanyia ndani ya sanduku la pesa”.Akiwataja washindi hao, Matinde alisema washindi wa droo ya wiki ya tatu ni pamoja na Issa Salim Kiame kutoka mkoa wa Pwani, Joseph Malingo kutoka Zanzibar, Amina Yusufu na Hamisi Chande.Wengine ni Ashraf Jumanne, Edwin Mtei, Abdallah Mahambi, Simon Seleman, Abdallah Hamis, Saleh Mohmaed, Derick Shirima, Salumu Mgwela na Juma Mnende kutoka mkoa wa Dar es Salaam.Wamo Erastus Mutachuba na Justine Muganyizi kutoka Bukoba, Manyama Masata kutoka Sengerema Mwanza, George Christian, Mfumbi Vicent, Antony Mluge, Junior Haji kutoka mkoa wa Morogoro, Jessi Mlei mkazi wa Arusha, Bahati Muhawala mkazi wa mkoa wa Mbeya Pamoja na Annastazia Myengwa kutoka mkoa wa Mara.Ili kushinda mteja anachotakiwa kufanya kuingiza kwenye simu yake vocha au kununua muda wa maongezi kupitia Airtel Money au kununua vifurushi vya Airtel yatosha na namba yake itaingia moja kwa moja kwenye promosheni ya Airtel Mkwanjika.	5
386	KULWA MZEE-DAR ES SALAAM WATUHUMIWA zaidi ya sita wa makosa ya uhujumu uchumi, akiwemo Mkurugenzi Mkuu wa Benki M (Tanzania), Sanjeev Kumar (63), wamekiri makosa yao kwa nyakati tofauti na kulipa zaidi ya Sh bilioni 6.53. Washtakiwa hao walikiri makosa yao jana Mahakama ya Hakimu Mkazi Kisutu, Dar es Salaam mbele ya mahakimu watatu tofauti, baada ya kuingia makubaliano na Mkurugenzi wa Mashtaka (DPP) kuhusu kiasi cha fedha watakachorejesha. Kwa upande wake, mshtakiwa Kumar ameamriwa kulipa fidia ya zaidi ya Sh bilioni 6 na faini ya Sh milioni 2 baada ya kukiri. Kumar ametakiwa kuilipa fidia hiyo ndani ya miezi 24 na hadi sasa ameshalipa Sh milioni 690. Akisoma adhabu hiyo, Hakimu Mkazi Mkuu Huruma Shaidi, alisema katika mashtaka mawili, mshtakiwa atatakiwa kulipa faini ya Sh milioni moja kwa kila kosa.  Alisema pia mshtakiwa atatakiwa kulipa fidia ya Sh 6,039,103,579 kwa miezi 24, kwamba kila mwezi atalipa Sh milioni 222.8. Hati ya kusafiria ya mshtakiwa huyo itabaki katika Ofisi za DPP na safari zake zote zitafuatiliwa na ofisi hiyo.  Wakili wa Serikali, Jackline Nyantori alidai kuwa wameingia makubaliano na mshtakiwa huyo baada ya kukiri kosa la kuisababishia serikali hasara, hivyo wameamua kuondoa mashtaka ya kughushi, kutakatisha fedha, kujipatia fedha kwa njia ya udanganyifu na kuwasilisha nyaraka za uongo. Akisoma mashtaka mapya, Jackline alidai katika shtaka la kwanza, Januari 20, 2016 mshtakiwa huyo akiwa Mkurugenzi Mkuu wa Benki M Tanzania, kwa vitendo vyake alivyovifanya aliisababishia Serikali kupata hasara ya Sh 6,039,103,579. Katika shtaka la pili, mshtakiwa anadaiwa Januari 20, 2016 akiwa Dar es Salaam, kwa njia ya ulaghai ndani ya Benki M Tanzania akijua ni udanganyifu, alijipatia Dola za Marekani 287,000. Naye Mkurugenzi wa Kampuni ya Aste Insurance Brokers, Astery Ndege, aliyekuwa akishtakiwa pamoja na aiiyekuwa Mkurugenzi wa Mamlaka ya Vitambulisho vya Taifa (Nida), Dickson Maimu na wenzake wanne, amekiri makosa ya kusababisha hasara ya Sh bilioni 1.1. Mahakama imemwamuru kulipa faini ya Sh milioni nne na fidia Sh 293,446,400.23 kama walivyokubaliana na DPP. Mshtakiwa akishindwa kulipa faini hiyo ataenda jela miaka 20. Amelipa. Mdege alikiri jana mbele ya Hakimu Mkazi Mwandamizi, Salum Ally baada ya Jamhuri kuifahamisha mahakama kwamba mshtakiwa huyo aliandika barua ya kuomba msamaha kwa DPP na wakaingia makubaliano. Kabla ya hukumu hiyo, Wakili wa Serikali Mwandamizi, Ladislaus Komanya aliwasomea washtakiwa wote mashtaka 50 badala ya 100 yaliyokuwa yakiwakabili awali. Aliwataja washtakiwa kuwa ni Maimu, Meneja Biashara wa Nida, Avelin Momburi na Mkurugenzi wa Kampuni ya Aste Insurance Brokers, Ndege, Ofisa Usafirishaji, George Ntalima, Mkurugenzi wa Sheria, Sabina Raymond na Xavery Kayombo. Komanya alidai washtakiwa wanakabiliwa na mashtaka 50, yakiwemo ya kutumia nyaraka kumdanganya mwajiri, kughushi, kutoa nyaraka za uongo, kutakatisha fedha na kusababisha hasara ya Sh 1,175,785,600.93 kwa Nida. Washtakiwa wote walikana mashtaka isipokuwa Ndege alikiri shtaka la kwanza la kujihusisha na genge la uhalifu na shtaka la kusababisha hasara ya zaidi ya Sh bilioni moja. Baada ya kukiri, mahakama ilimtia hatiani na upande wa Jamhuri uliomba apewe adhabu kulingana na makubaliano, mshtakiwa ni mkosaji wa mara ya kwanza, kaomba msamaha, itasaidia kupunguza msongamano gerezani. Katika shtaka la kusababisha hasara, inadaiwa Maimu, Ndege na Ntalima kati ya Julai 19, 2011 na Agosti 31 mwaka 2015 katika maeneo tofauti ya Dar es Salaam kwa udanganyifu walisababisha hasara jumla ya Sh 1,175,785,600.93 dhidi ya Nida. Nao mfanyabiashara David Mudi na wenzake wanne, wamehukumiwa kulipa fidia ya Sh milioni 40 baada ya kupatikana na hatia katika kesi ya uhujunu uchumi kwa kujihusisha na nyara za Serikali bila kibali. Washtakiwa wengine katika kesi hiyo ni Mohamed Salum Mohamed, Mustapha Bakari, Salum Wakili na Shabani Haji. Washtakiwa hao walipewa adhabu hiyo jana katika Mahakama ya Hakimu Mkazi Kisutu mbele ya Hakimu Mkazi Janet Mtega. Mbali na adhabu hiyo, washtakiwa hao walipewa adhabu ya kifungo cha nje kwa sharti la kutofanya kosa hilo tena na washirikiane na Serikali kutoa taarifa za watu wengine wanaojihusisha na makosa kama hayo. Katika kesi hiyo, washtakiwa hao wanakabiliwa na kosa moja kuwa kati ya Novemba mosi hadi 16 mwaka 2015, Zanzibar na Dar es Salaam, wote walijihusisha na usafirishaji wa kobe 201 wenye thamani ya zaidi ya Sh milioni 40 bila kibali kutoka kwa Mkurugenzi wa Wanyamapori. Wakati huo huo, mshtakiwa Priscus Shirima anayeshtakiwa kwa uhujumu uchumi atalipa fidia ya Sh milioni 153 kwa miezi mitatu.	1
387	 WAZIRI wa Ardhi, Nyumba na Maendeleo ya Makazi, William Lukuvi ametoa siku tisa kwa mashirika, kampuni na taasisi 207 zinazodaiwa kodi ya ardhi jumla ya Sh bilioni 200, kuhakikisha zinalipa ndani ya muda huo.Akizungumza na watendaji wa kampuni, taasisi na mashirika yanayodaiwa kodi hiyo katika mkutano uliofanyika jijini hapa, Lukuvi alisema wanatakiwa kulipa kodi hiyo hadi Juni 20, mwaka huu, baada ya hapo hatua kali zitachukuliwa zikiwemo za kufuta miliki na kupelekwa mahakamani.“Taasisi, kampuni na mashirika yatakayochelewa kulipa hadi tarehe hiyo, siku inayofuata ya Juni 21, mwaka huu, wizara yake kwa kutumia mabaraza ya ardhi itaanza kazi ya kuwahoji waliogoma au waliopuuza kulipa kodi hiyo na kuamua kuwachukulia hatua kwenda mahakamani,” alisema Lukuvi.Lukuvi alitoa orodha ya mashirika, kampuni na taasisi zinazoongoza kwa madeni ni TTCL inayodaiwa zaidi ya Sh bilioni 40, Tanesco bilioni 25, Narco bilioni 23, NBC bilioni 17 na Chuo cha Kilimo cha Sokoine (SUA) bilioni 10.Nyingine ni Kituo cha Uwekezaji (TIC) bilioni tisa, Mamlaka ya Viwanja vya Ndege (TAA) bilioni nne, Kituo cha Elimu Kibaha bilioni tano, Kampuni Mery bilioni tano, Kampuni ya Rasilimali za Reli bilioni nne, Bodi ya Katani Tanzania bilioni tatu, Sido bilioni tatu, Shirika la Nyumba (NHC) bilioni tatu na Kampuni ya Saruji Mbeya bilioni tatu.Lukuvi aliziomba taasisi, kampuni na mashirika hayo ambazo takwimu za wizara zinapishana na zake, kwenda kushauriana na wakurugenzi wa ardhi wa kanda ili kupata madeni halisi, lakini wahakikishe wanalipa madeni hayo kabla ya Juni 20, mwaka huu.Alisema taasisi, kampuni na mashirika hayo ambayo yadaiwa, lazima wawe wamelipa madeni hayo, baada ya hapo wizara hiyo haitasita kukamata magari, kukamata viongozi, nyumba na kufunga ofisi na kushika miradi ili kuhakikisha kwamba kodi ya ardhi inalipwa.Alisema taasisi mbali mbali ambazo zinaomba msamaha, zinatakiwa kuandika barua na kuomba msamaha huo kwa waziri baada ya kusoma tangazo GN 347 alilotoa Julai mwaka jana katika sura 113, lakini wajue wazi kwamba hawatasamehewa madeni ya nyuma.Alisema wanatakiwa kuandika na kuonesha ardhi hiyo wanatumia kwa shughuli gani mfano taasisi za dini na mashirika mbalimbali yanatakiwa kuandika barua baada ya kusoma na kuangalia vigezo vya tangazo hilo.Waziri huyo alisema hana mamlaka ya kufuta sheria na kubadilisha kanuni wanachotakiwa ni kulipa kodi ya ardhi kulingana na viwango vilivyowekwa ili kuepuka kulipa kodi na riba.Aliwataka wafuatilie hati za majengo na ardhi kwani kwa wakazi wa Dar es Salaam zipo hati 500 za kielektroniki hazijachukuliwa na hati za kawaida 7,000 ambazo hazijachukuliwa.Aliwataka pia wachimbaji wa madini wanaomiliki maeneo ambayo wamehodhi baada ya kuwalipa fidia wananchi na kupata leseni za uchimbaji wanatakiwa kulipa kodi za ardhi kutokana na kwamba ardhi hiyo ni ya kwao.Alisema awamu ya kwanza ameita kampuni, taasisi na mashirika 207 na awamu ya pili orodha ya kampuni zaidi ya 600, hivyo watu wote wanaomiliki ardhi wanatakiwa kulipa kodi hiyo kwa ajili ya maendeleo ya nchi.Akizungumza awali, Katibu Mkuu wa Wizara ya Ardhi, Nyumba na Maendeleo ya Makazi, Doroth Mwanyika aliwataka watendaji wa taasisi, kampuni na taasisi hizo kulipa madeni.	1
388	"    LONDON, ENGLAND   	ALIYEKUWA kocha wa klabu ya Leicester City, Claudio Ranieri, ameweka wazi kuwa, klabu hiyo imeua ndoto zake, ikiwa ni miezi tisa tangu kocha huyo awape ubingwa wa Ligi Kuu nchini England.   	Uongozi wa klabu hiyo ulimfungashia virago kocha huyo usiku wa kuamkia Ijumaa, huku klabu hiyo ikidai kuwa, umefanya maamuzi hayo kuhofia kushuka daraja katika Ligi Kuu kutokana na mwenendo mbaya wa timu hiyo.   	Kocha huyo ameacha ujumbe kwenye klabu hiyo baada ya kutimuliwa na kudai kuwa anajisikia vibaya sana kwa maamuzi ambayo yamefanywa na klabu, lakini bado moyo wake utaendelea kuwa ndani ya klabu hiyo kwa kuwa anaipenda.   	“Leicester City wameziua ndoto zangu. Baada ya kuchukua ubingwa msimu uliopita niliweka wazi kuwa nitapambana na klabu hiyo hadi hatua za mwisho kwa ajili ya kuendelea kuipa mataji mengine, lakini tayari wameua ndoto zangu.   	“Ni jambo la kusikitisha sana kwa upande wangu kwa kuwa sikutegemea kabisa, lakini napenda kuchukua nafasi hii kumshukuru mke wangu Rosanna pamoja na familia kwa ujumla kwa kuonesha sapoti yao katika kipindi chote wakati naitumikia klabu hiyo. Namshukuru sana Paolo na Andrea kwa kushirikiana katika safari yote. Pia nawashukuru Steve Kutner na Franco Granello kwa kunipa nafasi hadi nimeweza kuwa bingwa msimu uliopita.   	“Hata hivyo, ni vizuri nikaishukuru klabu ya Leicester City, nafasi ambayo walinipa ni kubwa sana, hivyo wataendelea kuwa moyoni mwangu daima. Pia napenda kuwashukuru waandishi wa habari pamoja na vyombo vya habari kwa kuwa pamoja na sisi na kuandika historia kubwa katika soka mara baada ya kutwaa ubingwa.   	“Napenda kuwashukuru watu wote ndani ya klabu, wachezaji wote pamoja na wale wote ambao walikuwa pamoja na sisi hadi tunafanikiwa kutwaa ubingwa. Siwezi kuwasahau mashabiki wote kwa kuwa walinichukua nikawa kwenye mioyo yao kuanzia siku ya kwanza, walionesha upendo na mimi nawapenda zaidi.    	“Hakuna ambaye anaweza kupoteza historia ambayo tumeiweka, ninaamini kila mmoja analijua hilo na tunafurahia hilo, ulikuwa ni muda wa kushangaza watu duniani na nilikuwa na furaha ambayo siwezi kuisahau katika maisha yangu,” alisema Ranieri.   	Kocha huyo msimu uliopita alitwaa tuzo ya kocha bora wa mwaka, baada ya kuipa ubingwa klabu hiyo na baadaye aliweza kusaini mkataba wa miaka minne tangu Agosti mwaka jana, lakini kutokana na klabu hiyo kushika nafasi ya 17 katika msimamo wa Ligi, huku wakiwa mabingwa watetezi, uongozi umeona bora kumfukuza."	2
389	Na RASHID NCHIMBI – JESHI LA POLISI ARUSHA Timu ya Taekwondo Polisi Arusha imeahidiwa vifaa vilivyokosekana katika Gym ya mazoezi yao baada ya kutwaa ubingwa wa Nane Nane. Michuano hiyo imeshirikisha timu 10 tatu zikiwa za kutoka nchini Kenya. Timu hiyo imechukua ubingwa katika mashinadano yaliyofanyika tarehe 3 na 4 mwezi huu ukumbi wa Triple A kwa kupata Medali 27 kati ya hizo Nane zilikuwa za dhahabu, saba za fedha na 12 za shaba wakati nafasi ya pili na tatu imechukuliwa na Kilifi na Regional za Kenya. Ahadi hiyo ilitolewa na Kamanda wa Polisi mkoa wa Arusha, Ramadhan Ng’anzi mara baada ya kukabidhiwa kombe la ubingwa huo. “Pamoja na changamoto kadhaa mlitambua umuhimu wa mashindano hayo na mlionyesha uzalendo wa hali ya juu uliosaidia kuwakilisha taifa letu na Jeshi la polisi kwa kupata ubingwa ambao umekuwa fahari yetu sote. “Hivyo mimi kama mlezi wa timu hii naahidi kuendelea kutoa vifaa vya mazoezi ili liweze kukamika,” amesema Kamanda Ng’anzi. Kwa upande wake Mwalimu wa timu hiyo, Master Shija Shija alisema ushindi wa timu hiyo ulitokana na nidhamu, kujituma kwa wachezaji lakini pia kufuatilia maelekezo yake. “Hawa ni askari huwa wanatii na kuheshimu kila wanachoelekezwa lakini pia uungwaji mkono wa Kamanda wa Polisi umekuwa chachu ya ushindi kwani wachezaji wamekuwa na morali ya hali ya juu,” amesema Master Shija. Kwa upande wake askari wa kike, Edith Msafiri, amesema ana furaha kubwa kushiriki mchezo huo kwa kuwa unamsaidia katika kazi yake kutokana na ujuzi alioupata na anaoendelea kuupata unaomuwezesha kupambana na wahalifu bila hata kulazimika kutumia silaha. Aidha Kamanda Ng’anzi alisema mbali na kuwepo timu hiyo pia Jeshi la polisi mkoani hapa limeanzisha, Programu ya kushirikisha askari wote kila ijumaa ili kila mmoja ashiriki katika mchezo anaoutaka kama vile riadha, mpira wa miguu, mpira wa Pete, kunyanyua vyuma na mingine mingi ili afya zao ziweze kuimarika.	2
390	 MWANDISHI WETU-DODOMA SPIKA wa Bunge, Job Ndugai amesema familia ya Mbunge wa Viti Maalumu, Mchungaji Getrude Rwakatare imetoa maombi mawili kwa Serikali, wakitaka azikwe katika eneo la Kanisa la Mlima wa Moto na mazishi yake yafanyike kesho. Akizungumza jana bungeni kabla ya kuahirisha Bunge, Ndugai alisema Serikali imepokea maombi hayo mawili yanayohusu sehemu ya maziko na siku ya mazishi kutoka kwa familia ya marehemu Mchungaji Rwakatare.  “Familia imetoa ushauri wa mambo mawili kwa Serikali, imeomba mchungaji ama mama yao azikwe kwenye eneo la Kanisa la Mlima wa Moto. “Na imeomba tarehe ya mazishi iwe Aprili 23. Kwa upande wa Serikali haina shida na ni kwamba Serikali itasimamia mazishi hayo. ”Niwajulisheni kwa hatua hii ni kwamba Serikali ndio itakayosimamia mazishi hayo na watashiriki watu wasiozidi 10, huo ndio utaratibu utakavyokuwa na sisi tunaomba ushirikiano lieleweke hili na Bunge ushiriki ni kadiri ya ushauri wa Serikali,” alisema Ndugai. Katika taarifa yake juzi, muda mfupi baada ya taarifa za kifo cha Mchungaji Rwakatare, Ofisi ya Bunge ilisema kuwa kwa kushirikiana na familia yake inaratibu mazishi ya mbunge huyo aliyefariki dunia juzi alfajiri. Spika Ndugai alisema hayo katika taarifa iliyotolewa na Ofisi ya Bunge na kwamba mipango ya mazishi na taarifa zaidi zitaendelea kutolewa. Akizungumzia kifo cha Mchungaji Rwakatare, Spika Ndugai alisema; “Nimepokea kwa mshtuko na masikitiko makubwa taarifa za kifo cha Mheshimiwa Rwakatare. “Natoa pole kwa wafiwa wote wakiwamo familia ya marehemu, ndugu, jamaa, waheshimiwa wabunge na waumini wa Kanisa la Mlima wa Moto, Mwenyezi Mungu awape moyo wa uvumilivu na subira katika kipindi hiki kigumu.” Muda mfupi baada ya taarifa ya kifo kutolewa juzi, mtoto wa kiume wa marehemu, Muta Rwakatare, alisema kuwa majibu kutoka kwa wataalamu kuhusu ni kipi hasa kilichosababisha kifo cha mama yao, ambaye alikuwa akisumbuliwa na shinikizo la damu, yalithibitisha kuwa ugonjwa huo ndio uliokuwa chanzo cha kifo chake. Muta akikaririwa wakati wa mazungumzo maalumu na kituo cha EATV, alisema kuwa wanafamilia watakaa na kujua mazishi yatafanyika kwa namna gani, huku wakishirikiana kwa pamoja na Serikali. “Amefariki na alikuwa yupo hospitali, alikuwa na matatizo kidogo ya presha, kwahiyo mpaka sasa hivi tunasubiri majibu kutoka kwa wataalamu tujue amepatwa na tatizo gani haswa,” alieleza muda mfupi kabla ya kutoa uthibitisho wa sababu za kifo hicho. 	1
391	MWANDISHI WETU-DAR ES SALAAM Mwenyekiti wa Umoja wa Vijana wa Chama cha Mapinduzi (UVCCM) Mkoa wa Dar es Salaam, Mussa Kilakala amesema Rais Dk. John Magufuli amemaliza kazi 2020, kutokana na utekelezaji mzuri wa Ilani ya CCM. Akizungumza katika mahojiano maalumu mwishoni mwa wiki jijini Dar es Salaam na televisheni ya Star TV, Kilakala alisema anaamini kutokana na utekelezaji mzuri wa Ilani ya Uchaguzi ya CCM ambao ndiyo mkataba baina ya chama na wananchi, hadi kufikia mwaka 2020 Rais magufuli atakuw hana deni tena na wananchi. “Hadi sasa kuna mambo mengi yamefanyika katika sekta zote, ikiwemokatika sekta za elimu, afya, miundombinu na sekta ya maji, kwa hiyo niseme hadi ikifika 2020, Rais Magufuli atakuwa hana deni tena na wananchi,” alisema. Alisema kwenye sekta ya afya, katika miaka minne ya utawala wa Rais Magufuli amejenga hospitali mpya 69 za wilaya zilizogharibu Sh bilioni 1.5 zinazotokana na mapato ya ndani. Alisema hiyo ni hatua kubwa kwa kuwa tangu uhuru hadi kufikia mwaka 2015, katika kipindi chote hivho zilijengwa hospitali 77 tu za wilaya, hivyo ujenzi wa hospitali 69 katika kipindi cha miaka minne ni jambo la kipekee. Alisema tayari ndani ya muda wa uongozi wa Rais Magufuli amejenga vituo vipya vya afya zaidi ya 352, vitu ambavyo mwanzo havikuwepo. Alisema tayari shule mpya zimejengwa katika ameneo yote ya nchi na shule kongwe zimekarabatiwa na kuwa za kisasa zaidi, huku wananchi wakifaidika na sera ya elimu bure kuanzia shule ya msingi hadi sekondari. Kilakala alisema kupitia Ilani ya Uchaguzi mwaka 2015, CCM iliaminiwa na wananchi wengi kupitia ilani yake ya uchaguzi ambayo ni ni mkataba wa chama na wananchi kwa hiyo inaendelea kusimamia ilani hiyo kuhakikisha inatekelezwa ikiwa imefikia katika hatua nzuri. Alisema kwa sasa, yale yaliyobebwa na Ilani ya chama iliyobebwa na Rais Magufuli na kunadiwa kwa wananchi ambao waliielewa na kukipa chama hicho ridhaa ya kuongoza kwa sasa imetekelezwa kwa kiasi kikubwa. Hali ya demokrasia Kuhusu kuminywa kwa demokrasia nchini, Kilakala alisema demokrasia haijaminywa na Serikali ya Rais Magufuli ambayo ni wazi kwamba inaongoza katika suala la utawala bora. “Tunapozungumzia vyama vya siasa kufanya shughuli zake, tangu Rais Magufuli alipoingia madarakani hajazuia mikutano ya hadhara na kila mbunge wa chama anatakiwa kufanya shughuli za kisiasa katika maeneo yake,” alisema. Alisema ajenda ya CCM kwa sasa ni maendeleo na mafanikio, ni kuwafuta machozi wananchi na kuwashughulikia wananchi kuhakiksha wanapatana maendeleo. Alisisitiza kwamba sera walizozinadi kupitia ilani ya chama hicho zipo kwenye mkataba wao na wananchi, ambao ndio waliowapa ridha kwa kishindo. “Sera ya CCM kwa wananchi ni kutaua kero zao na kuhakikisha wanapata kwa uhakika huduma zote muhimu za msingi. “lakini zaidi kuna haki ya demokrasia katika nchi yetu na CCM inaamini kuwa maendeleo hayana chama, ndiyo maana pamoja na kwamba Rais hajapata kura nyingi katika Mkoa wa Dar es Salaam lakini anatekeleza miradi mikubwa ya maendeleo katika mkoa huu,” alisema. Alisema pia kuwa ni wajibu wa vijana kujitokeza kwa wingi kwa ajili ya kuwania nafasi kwenye uchaguzi wa Serikali za Mitaa, ili kuonyesha uwezo wao katika uongozi. Akizungumza katika mahojiano maalumu mwishoni mwa wiki, Kilakala alisema ni wazi kwamba mahitaji ya vijana kwa sasa ni mengi na hakuna wa kuwatetea kama hawajaamua kujitetea wenyewe. Alisema aliona ni vyema kuishukuru Serikali ya Awamu ya Tano chini ya Rais  Magufuli, kwa kuwa imeonyesha imani kubwa kwa vijana na kuwataka vijana waliopewa nafasi za uongozi kuhakikisha kuwa hawamuangushi. “Na sasa, katika uchaguzi wa Serikali za Mitaa, ni wajibu wa vijana kujitokeza na kuchukua fomu na kugombea. Mahitaji ya vijana ni mengi katika taifa hili. “Sasa hivi tuko wengi, mahitaji yetu ni mengi, tujitafakari na kuchukua hatua. Hakuna mtu yeyote anayeweza kututetea kama sisi wenyewe hatujaamua kujitetea,” alisema. Maendeleo bila itikadi Alisema kwa kauli ya Rais, alisema amewasamehe waliochagua upinzani na kwamba CCM na serikali yake kazi yake ni kupeleka maendeleo katika maeneo yote ya nchi bila kujali chama. Kilakala alieleza kuwa kungekuwa na uwezekano wa kususia maendeleo kwa sababu Jiji la Dar Salaam linaongozwa na upinzani, lakini kwa kuthamini kwamba wananchi wote wana haki sawa kupata maendeleo na kuthaminiwa utu wao, Serikali haiwezi kuwa ya kibaguzi.  Alisema CCM inaamini binadamu wote ni sawa na kila mtu ana haki ya kuthaminiwa na kutambuliwa utu wake, hivyo isifike mahala mtu yeyote akanyanyaswa kwa sababu alikuwa upinzani, kwa kuwa jukumu lao ni kuongoza nchi na wananchi, bila kuangalia chama, dini, kabila au rangi. Alieleza kuwa katika teuzi zake, CCM inaangalia uwezo, weledi na uchapakazi wa mtu, kwa hiyo anaamini hili wimbi la wapinzani kuhamia CCM ni ishara kuwa wameujua na kuufanhamu ukweli kwa sababu hata viongozi wakuu waliowania urais 2015 wamehamia CCM. “Kwa hiyo hii inamaanisha kuwa yale waliyoyatarajia wangeyafanya kama wangepewa ridhaa tayari yanafanywa na Rais Magufuli. Kuna wabunge pia ambao waliona kuwa yale waliyoyatarajia na kuyasema majimboni kwao tayari yanatekelezwa na Rais Magufuli. “Kwa hiyo haina sababu ya kuendelea kupinga, mimi nipongeze maamuzi yao ya kujua ukweli na kuunga mkono juhudi,” alisema. Alisisitiza kuwa wabunge na wanachama kutoka upinzani waliojiunga na CCM ni kwa sababu wameufahamu ukweli na wametumia vizuri demokrasia. Wabunge kununuliwa Alisema anashangazwa na propaganda kuwa wabunge wanaotoka upinzania na kurudi CCM wamenunuliwa na kuhoji mbona aliyekuwa mbunge wa Singida Kaskazini, Lazaro Nyalandu alipotoka CCM kwenda upinzani hakuna aliyesema amenunuliwa. Alisema katika mkakati maalumu wa Tanzania ya kijani ulioasisiwa na UVCCM unamaanisha Tanzania ya CCM, ikiwa na lengo la maalumu kwa ajili ya uchaguzi wa Serikali za Mitaa “Mkakati huu umefanikiwa kwa asilimia kubwa na matokeo yake yataonekana wazi Novemba 24, ambapo tutashinda kwa zaidi ya asilimia 90 kwenye uchaguzi wa Serikali za Mitaa,” alisema. Alisema vijana sasa hivi wanathaminiwa na wamepewa nafasi za juu za uongozi kitaifa. Amani nchini Alisema vijana wengi waliopo sasa wameukuta Uhuru na wameukuta Muungano, mambo yanayowafanya Watanzania waishi kwa amani, umoja na mshikamano, kwa sababu ya uasisi uliofanywa na Baba wa Taifa, Julius Nyerere na Abeid Amani Karume. “Leo hii tunajivunia kwa sababu Mungu aliwapa maono hayo. Hatubaguani kwa rangi dini wala kabila, wote tunapendana na tunaishi wamoja. “Wote tunaishi pamoja, kwa mfano hapa Dar watu tunaishi kwenye nyumba ya vyumba sita kila chumba kina mtu wa dini, imani na kabila tofauti na wanaishi salama, tukipoteza amani hii hatuna mahala pa kukimbilia,” alisema. Alisema ni wajibu wa vijana kuhakikisha kwamba wanailinda amani hii na kutumia nguvu zote kuhakikisha wanailinda amani na hawatumiwi kwa namna yoyote kuharibu amani hii. Alisema ni suala la kushukuriu kwa kupata viongozi wenye nia ya dhati kuitoa Tanzania hapa ilipo kuipeleka mahala pengine, hivyo wanahitaji kuungwa mkono kwa dhati. Alisema wapo wanawaombea mabaya viongozi wao, lakini wanatakiwa kutambua kuwa Mungu huwa hapokei dua mbaya na kwamba wanapowaombea wenzao mabaya watarajie ndiyo wanapata mafanikio.	1
392	 Akizungumzia mfumo huo alisema mfumo huo utatumika kutoa mizigo bandarini, katika viwanja vya ndege na mipakani na wenye kuhusisha wadau mbalimbali.“Awali Idara ya Forodha ilikuwa ikitumia mfumo wa asycuda kwa ajili ya kutolea mzigo ambapo umekuwa na changamoto nyingi zilizokuwa zikisababisha ucheleweshwaji wa kutoa mizigo bandarini,” alisema Silaa na kuongeza kuwa mfumo huo ni wa Watanzania na katika kuutekekeza umegharimu dola za Kimarekani milioni 11.6.Alisema katika mfumo wa awali ulipaji wa mizigo ilikuwa lazima kwenda benki ambapo ulijumuisha pia mifumo mingine midogomidogo ambayo imekuwa ikisababisha usumbufu haswa wakati wa kuandaa ripoti.Silaa ambaye pia ni Mkurugenzi wa mfumo huo, alisema baada ya kuona mfumo wa awali ulikuwa na changamoto mbalimbali ndipo idara hiyo ilianza mchakato wa kutafuta mzabuni atakayefanya upembuzi juu ya mfumo huo wenye kukidhi matakwa ya Watanzania.Alisema faida za mfumo huo ni kurahisisha taratibu na kupunguza gharama na muda wa kutoa mizigo kutoka siku tisa hadi tano, kuwa na taratibu za wazi zenye kuleta manufaa katika utoaji wa mizigo na kuunganisha vitengo vya ndani vya TRA.Kuhusu kama mfumo huo utaweza kubaini mizigo haramu alisema mfumo huo utaweka wazi hatua kwa hatua ya mzigo tangu kuingia hadi kuondoka na kwamba nanikafanya nini hali ambayo itarahisisha kubaini watakaohusika na kitendo chochote chenye kutiliwa shaka.“Katika mfumo huu nyaraka za kughushiwa zitapunguzwa, utazingatia uadilifu kwa wanaoutumia kwani utatoa taarifa kila wakati unapotumiwa, kufahamu mzigo ulikocheleweshwa na ni nani aliyehusika, kuondoa uongo na kuondoa kufahamiana wakati wa kufuatilia nyaraka,’ alisema.Kwa upande wake, Vileth Kazimoto wa kitengo cha Teknolojia ya Habari na Mawasiliano TRA, alisema chini ya mfumo huo zipo changamoto wanazotarajiwa kukumbana nazo, ikiwa ni pamoja na kuwepo kwa uelewa mdogo wa taaluma hiyo kwa wafanyakazi wengi wa TRA.	5
393	 KIWANDA cha viatu cha Bora kimeanza kuliuzia viatu Jeshi la Kujenga Taifa (JKT), ikiwa ni sehemu ya matunda ya kilio kilichowasilishwa na uongozi kwa Rais John Magufuli alipokutana na wafanyabiashara Dar es Salaam. Hatua hiyo imekuja ikiwa imepita miezi miwili tangu Rais Magufuli alipofanya mkutano huo ambao Ofisa Usalama wa Kiwanda cha Bora, Sylivery Buyaga alimwambia kuwa licha ya kutengeneza buti nzuri za jeshi kwa miaka mitatu sasa, taasisi hiyo hainunui viatu kwao.Akizungumza juzi kwenye Maonesho ya Viwanda ya Jumuiya ya Maendeleo Kusini mwa Afrika (SADC), Buyaga alisema JKT wameanza kununua viatu kutoka kwao. “Jozi 10,000 zimeshachukuliwa na jeshi,” alisema Buyaga ingawa alilalamikia soko la ndani ya nchi kutokuwa zuri kutokana na uingizaji wa viatu kutoka nje vinavyouzwa kwa wananchi kwa bei ya chini, vikioneshwa kuwa ni ngozi halisi wakati siyo. Alisema licha ya viatu vyao kuwa na ubora unaochangiwa na matumizi ya teknolojia ya hali ya juu kutoka Ujerumani, wateja wa ndani hukimbilia vyenye bei ndogo wakiamini vina viwango sawa jambo ambalo siyo. Alisema ili kulinda bidhaa za ndani, mamlaka zenye dhamana ya kuruhusu uingizaji bidhaa zinapaswa kuzuia zisizo na ubora ambazo jamii huaminishwa kuwa ni ngozi halisi, lakini zikiuzwa kwa bei ya chini. Ofisa usalama wa kiwanda hicho cha Bora chenye wafanyakazi 400, alisema licha ya kufanya upanuzi wa mtambo, lakini wanafanya kazi kwa asilimia 25 kutokana na ufinyu wa soko. Buyaga alisema kungekuwapo sera inayohimiza matumizi ya bidhaa za ndani miongoni mwa taasisi za serikali, ingesaidia viwanda vya ndani kuongeza uzalishaji. “Kungekuwa na sera ya sare za shule, kwenye migodi kutumia bidhaa za ndani ikiwamo mabuti ya usalama na taasisi nyingine, tungeongeza uzalishaji,” alisema. Akishukuru hatua ya jeshi kusikia kilio chao, Buyaga alisema hiyo ni hatua nzuri ambayo licha ya kusaidia kuongeza mapato na ajira, pia inawapa nguvu ya kujitanua kusaka masoko katika majeshi ya nchi nyingine. “Awali, tulipokwenda nchi nyingine kuomba kuuzia majeshi viatu, walitaka kuona kama tunauza pia kwa jeshi ndani ya nchi yetu,” alisema. Buyaga alisema wakati wakiendelea na mkakati wa kuhimiza umma kuthamini bidhaa za nchini, pia wanaendelea kutafuta masoko ya nje zaidi. Kwa sasa wanauza viatu Jamhuri ya Kidemokrasia ya Congo (DRC), Uganda na Rwanda. Akielezea soko katika nchi jirani ikiwamo DRC ambayo ni nchi mwanachama SADC, alisema aina ya viatu wanavyopeleka ni buti za usalama wakati Uganda wanauza zaidi viatu vya shule. Alisema kupitia maonesho ya viwanda ya SADC yaliyohitimishwa rasmi jana, amekutana na kuzungumza na kampuni moja ya Zimbabwe ambayo imeonesha utayari wa kuwa msambazaji wa viatu wanavyozalisha. Wakati huo huo, kiwanda hicho kimefunga maduka yake, badala yake, kazi ya uuzaji viatu itafanywa na mawakala. Buyaga alisema walikuwa na maduka Dar es Salaam, Kahama, Mwanza, Mbeya, Arusha lakini sasa yamebaki mawili yaliyoko Mnazi Mmoja na Msimbazi, Dar es Salaam.	1
394	 MABALOZI wapya wanaoiwakilisha Tanzania katika nchi za Afrika Kusini, Namibia, Zimbabwe na Nigeria, wametakiwa kutengeneza ajira za Watanzania katika nchi hizo.Hayo yalibainishwa jana na Rais John Magufuli wakati akiwaapisha mabalozi wapya wanne Ikulu jijini Dar es Salaam ikiwa ni moja ya mitihani yao watakapokuwa wameripoti katika ofisi zao.Mabalozi hao ni Meja Jenerali Mstaafu Gaudence Milanzi anayewakilisha Tanzania nchini Afrika Kusini, Dk Modestus Kipilimba (Namibia), Profesa Emmanuel Mbennah (Zimbabwe) na Dk Benson Bana nchini Nigeria.Rais Magufuli aliwataka Mabalozi hao kutimiza majukumu yao kwa faida ya taifa ikiwemo kutengeneza ajira kwa Watanzania katika nchi wanazowakilisha. Aliwataka kutambua kuwa kila nchi kati ya hizo wanazokwenda ina umuhimu wake katika kujenga uchumi wa Tanzania, hivyo wanapotimiza majukumu yao watambue kuwa wanaliwakilisha taifa lenye mwelekeo mpya katika maendeleo ya watu wake.“Nchi ya Afrika Kusini, Namibia na Zimbabwe ni wanachama wa Jumuiya ya Maendeleo Kusini mwa Afrika (SADC), mnafahamu mikakati tuliyonayo Tanzania ndani ya SADC katika kujenga maendeleo na uchumi wa kisasa, nchi zote nne tunazowapeleka ni umuhimu katika kujenga uchumi, nina matumaini makubwa kuwa mtafanya kazi kwa mujibu wa sheria ya nchi yetu, hivyo kasimamieni uchumi wa taifa letu,”alisisitiza Rais Magufuli.Ili kuondokana na utamaduni wa hapo awali kwa wateuliwa kuchelewa kuripoti kwenye vituo vyao vya kazi, Magufuli alimtaka Waziri wa Mambo ya Nje na Ushirikiano wa Afrika Mashariki, Profesa Palamagamba Kabudi kumkabidhi barua za Mabalozi hao ili ikiwezekana ndani ya wiki moja au mbili wawe wameripoti kwenye vituo vyao vya kazi.Alisema mtu anapoteuliwa anatakiwa kwenda kuchapa kazi na siyo kuanza kuzunguka kwenye ofisi mbalimbali kwa ajili ya kuaga kwani jambo hilo linakinzana na dhana ya hapa kazi tu.Kwa upande wake Waziri Kabudi aliwataka Mabalozi hao wapya kuhakikisha taifa linanufaika na fursa zilizoko kwenye nchi wanazokwenda kuwakilisha ikiwemo fursa ya kufundisha Lugha ya Kiswahili. Alisema nchi ya Afrika Kusini ambako Balozi Milanzi anakwenda walishakubali Kiswahili kianze kufundishwa nchini humo, hivyo akamtaka akalisimamie jambo hilo na ikiwezekana kabla ya Februari liwe limekamilika.“Fursa hii ya kufundisha Lugha ya Kiswahili nchini Afrika Kusini ilikuwa imeshatuteleza, lakini kutokana na juhudi za Rais Magufuli za kukutana na kuzungumza na Rais Cyril Ramaphosa alipofanya ziara nchini humo, zimesaidia kuturudishia tena fursa hii, lazima tukiri kwamba uzembe wetu ulichangia kutaka kuikosa fursa hii, kwa hiyo Balozi, kabla ya Februari jambo hili liwe limekamilika ili tusifanye tena kosa la pili la kuipoteza fursa hii,”alieleza Waziri Kabudi.Kuhusu Ubalozi mpya wa Tanzania nchini Namibia, alimwelekeza Balozi Dk Kipilimba anayekwenda nchini humo kuhakikisha taifa linanufaika na utalaam na teknolojia ya uvuvi wa bahari kuu ambapo Namibia wamepiga hatua kubwa katika sekta hiyo pamoja na sekta ya nyama. Mbali na hilo pia alimtaka ahakikishe Tanzania inanufaika na fursa ya kuuza nafaka nchini humo.Naye Balozi wa Tanzania nchini Zimbabwe, Profesa Emmanuel Mbennah, ametakiwa kuhakikisha kuwa Tanzania inanufaika na fursa nyingi za kibiashara zilizomo nchini humo. Alisema wananchi wa Zimbabwe walifarijika na ziara ya Rais Magufuli nchini humo kwani ilikuwa muhimu katika kupaza sauti na kuitaka Jumuiya ya Kimataifa kuiondolea Zimbabwe vikwazo vya kiuchumi.“Dk Bana unakwenda Nigeria kumwakilisha Rais katika nchi 16 ambazo zipo zinazozungumza Kifaransa na zingine Kiingereza, ni eneo kubwa sana la Afrika Magharibi, tunahitaji kulijengea mkakati, nchi kama Ivory Coast inazalisha tani 750,000 za korosho kwa mwaka ikilinganishwa na tani 250,000 ambazo Tanzania tunazalisha kwa mwaka,”alisema Profesa Kabudi.Alisema Wizara yake ilishaanza mazungumzo na Waziri wa Kilimo wa Ivory Coast, hivyo akamtaka Balozi Bana afuatilie ili kuona namna bora ya kushirikiana nao katika suala la korosho hususani katika kuongeza thamani ya zao la korosho na mikakati ya uuzaji wa zao hilo. Mbali na korosho, alisema Ivory Coast wamefanya utafiti mkubwa wa kahawa na kufanikiwa kuunganisha Robusta na Arabica, hivyo akamtaka Dk Bana pia afuatilie jambo hilo ili taifa linufaike na utalaam huo kupitia ushirikiano uliopo kati ya nchi hizo mbili.Kwa kutambua kuwa Dk Bana ana vituo vingi vya nchi 16, Profesa Kabudi alimweleza Rais kuwa wanakamilisha taratibu ili ikiwezekana Rais aweze kumpunguzia baadhi ya vituo anavyovisimamia na vihamishiwe Algeria. Aidha, kwa mujibu wa taarifa ya Ikulu kwa vyombo vya habari jana, kabla ya kuwaapisha Mabalozi hao, Rais Magufuli aliongoza kikao cha Baraza la Mawaziri kilichofanyika Ikulu Jijini Dar es Salaam.Viongozi mbalimbali akiwemo Makamu wa Rais Samia Suluhu Hassan, Waziri Mkuu Kassim Majaliwa, Mawaziri, Naibu Waziri, Makatibu Wakuu na Naibu Katibu Wakuu, Wakuu wa vyombo vya ulinzi na usalama na viongozi wengine mbalimbali walihudhuria hafla hiyo ya kuapishwa kwa Mabalozi hao.	1
395	 Wapinzani wa Simba, Yanga ndiyo mabingwa kwa mara ya pili mfululizo baada ya kufikisha pointi 71, ambazo haziwezi kufikiwa na timu za Azam inayoshika nafasi ya pili na pointi 60 wala Simba iliyopo nafasi ya tatu kabla ya mchezo wa jana jioni dhidi ya Majimaji wakiwa na pointi 58.Akizungumza na gazeti hili Poppe, alisema wametenga kiasi kikubwa cha pesa kwa ajili ya usajili na baada ya kutofurahishwa na mwenendo wao wa msimu huu, tayari wameanza mikakati ya kukijenga upya kikosi kitakachorudisha heshima ya Simba.“Najua tunapata lawama kubwa kutoka kwa mashabiki na wanachama, lakini kwa kuwa sisi ndio viongozi hatuna namna ya kuzikwepa ingawa nasi tunaumizwa na matokeo…ili kurekebisha hali, tumeamua kuja kivingine msimu ujao kwa kusajili wachezaji wenye viwango vya kuichezea Simba ili tuweze kufanya vizuri,” alisema Hans poppe.Amekiri kuwa, walikuwa na nafasi nzuri ya kufanya vyema katika ligi, lakini vipigo kutoka kwa watani wa Yanga pia vimechangia kuwavuruga, achilia mbali baadhi ya wachezaji kushindwa kuwajibika ipasavyo.	2
396	 Shindano hilo ambalo linagusa wanamuziki wa Afrika Mashariki pekee, limeanzishwa kwa kuwa muziki na filamu ni vitu vinavyokwenda pamoja.Kwa mujibu wa meneja wa tamasha hilo, Daniel Nyalusi uamuzi wa kuwa na shindano hilo kumetokana na maombi ya siku nyingi ya wadau kuhusu shindano la video za muziki.Alisema kwamba ZIFF ina mchango mkubwa katika kufanikisha tasnia ya filamu na kwa kuwa muziki ni sehemu ya filamu waliona si vyema kuendelea kukataa kuingiza shindano la video bora katika tamasha hilo.Aidha, alisema kwamba kukua kwa tasnia ya ubunifu nchini Tanzania inayoambatana na video imechochea uwapo kwa tuzo hiyo katika tamasha hili na yanayokuja.Tuzo hizo inafanyiwa kazi kwa pamoja na kampuni ya Push Mobile Media Limited. Nyalusi alisema kwamba tuzo hiyo imelenga kuonesha wazi muingiliano wa muziki na sinema na pia kuchochea kukua kwa video za muziki, ukanda wa Afrika Mashariki.Taasisi zinazoshughulika na utayarishaji wa video za muziki zimeshauriwa kuingiza video tatu za muziki za mwaka jana au mwaka huu kwa ajili shindano hilo.Aidha, Nyalusi alisema kwamba video hizo zinaweza kuwasilishwa kupitia barua pepe: videos@ziff.or.tz Ametaka wahusika pia kutuma linki ambayo inaweza kupakuliwa kupitia Vimeo, YouTube ikiwa katika mfumo wa MP4, MPEG, na MOV.Pia Nyalusi alisema video hizo zitaoneshwa katika chaneli ya ZIFF ya SIMU.TV Alitaja miongoni mwa masharti ya shindano hilo kuwa video iwe na hati miliki na ni kazi halisi.Aidha ni lazima iwe ya muziki na video iwe yenyewe wala si ya promo na kolabo zinaruhusiwa kuingizwa. Mshindi wa video hizo atachaguliwa na wadau wa muziki baada ya kutangazwa kwa Top10.Aidha mwisho wa kuingiza ushiriki ni Julai 10 mwaka huu.	2
397	 MCHEKESHAJI mkongwe nchini Amri Athumani ‘Mzee Majuto’, Jumatano wiki hii alifikishwa Hospitali ya Taifa Muhimbili baada ya kuzidiwa na kulazwa katika chumba cha wagonjwa wanaohitaji uangalizi maalumu (ICU). Masoud Kaftany ambaye ni kiongozi wa chama cha waigizaji Wilaya ya Kinondoni, ameliambia Swaggaz kuwa Mzee Majuto amelazwa kutokana na kusumbuliwa na maumivu makali ya miguu na nyonga. “Kinachomsumbua ni maumivu ya nyonga, mwili na miguu kiasi kwamba amefikia hatua hawezi kutembea na kula. Lakini kingine ni kile kidonda alichofanyiwa upasuaji India bado hakijakauka, kinamwongezea maumivu. Jambo kubwa kwa sasa ni kumuombea,” alisema Kaftany.	4
398	 TIMU ya soka ya taifa, Taifa Stars inatarajiwa kushuka dimbani leo mjini Bujumbura dhidi ya Burundi katika mchezo wa kutafuta tiketi ya kufuzu Kombe la dunia Qatar 2022.Mchezo huo wa kwanza una umuhimu mkubwa kwa Stars kupata matokeo mazuri ili itakaporudi nyumbani imalize kazi na kusonga mbele.Timu itakayoshinda itafuzu hatua ya makundi.Hautakuwa mchezo rahisi kwasababu kila mmoja anatafuta nafasi hasa ikizingatiwa kuwa Burundi ya sasa imebadilika ina vipaji vingi kama ilivyo kwa Tanzania.Taifa Stars na Burundi zote zilicheza fainali za Afrika, Afcon Misri mwaka huu na kutolewa hatua ya makundi baada ya kila mmoja kupoteza mechi zake zote za hatua hiyo, lakini huenda wamepata uzoefu.Timu hizi ziliwahi kukutana huko nyuma, ambapo Burundi ikiwa nyumbani kwake mwaka 2014 ilishinda mabao 2-0 katika mchezo wa kirafiki na baadaye mwaka 2017 zilikutana tena na Stars ilishinda nyumbani 2-1.Katika mchezo wa kiushindani wa kufuzu fainali za Afrika mwaka 1998 zilikutana na kila mmoja kushinda kwake bao 1-0. Kikosi cha Stars kinachofundishwa na kocha wa muda, mrundi Ettiene Ndayiragije kitaongozwa na nahodha Mbwana Samatta anayecheza KRC Genk ya Ubelgiji, Adi Yusuf kutoka Blackpool ya England na wachezaji kibao wanaocheza soka la ndani na nje.Burundi pia, si ya kubeza asilimia 95 ya wachezaji wao wanacheza soka Ulaya, Uarabuni na klabu mbalimbali za Afrika wakiongozwa na Saido Berahino anayecheza Zulte Waregem ya Ubelgiji na Fiston Abdul wa JS Kabylie ya Algeria.Awali, kabla ya kuelekea Burundi Ndayiragije alisema mchezo utakuwa mgumu na wenye ushindani lakini watajitahidi kupambana kupata matokeo mazuri.“Burundi ina wachezaji wengi vijana natumaini utakuwa ni mchezo wenye ushindani, kikubwa ni kujipanga kupata matokeo na kusonga mbele,”alisema. Beki Erasto Nyoni alisema:“Tumejiandaa vizuri kikubwa Mwenyezi Mungu atujalie uzima tufanye vizuri. Tunajua umuhimu wa mechi hii, mtuombee kila mmoja kwa imani yake ili kufanya vizuri, hii ni timu ya watanzania.”	2
399	Waziri wa Nchi, Ofisi ya Rais, Tawala za Mikoa na Serikali za Mitaa (Tamisemi), Seleman Jafo amemuagiza Mtendaji Mkuu wa Bodi ya Mikopo ya Serikali za Mitaa, Richard Mfugali kuacha kukaa ofisini na kuzitembelea halmashauri zote zinazodaiwa kukusanya madeni hayo haraka ili taasisi hiyo iweze kutekeleza majukumu yake. Amesema hatua hiyo ni itatoa nafasi kwa halmashauri nyingine zenye uhitaji kuendelea mikopo inayotolewa na taasisi hiyo ambapo pia amezitaka halmashauri zilizokopa kulipa madeni yao kabla ya Desemba mwaka huu. Akizungumza na waandishi wa habari mjini Dodoma leo Alhamisi, Oktoba 12, Waziri Jafo amesema japo halmashauri nyingi zimejitahidi kurejesha mikopo lakini kuna Halmashauri tisa zimeonyesha usugu uliopitiliza katika kurejesha mikopo hiyo ambazo zina jumla ya deni la zaidi ya Sh bilioni mbili ambapo hatua hiyo inazinyima fursa halmashauri nyingine kupata mikopo. “Pamoja na mambo mengine, naomba bodi itoe mikopo katika halmashauri zinazolenga kutekeleza miradi ya viwanda na uwekezaji mdogo na mkubwa ili kukuza uchumi wa mwananchi mmoja mmoja na taifa kwa ujumla,” amesema Jafo. Amezitaja baadhi ya halmashauri zinazodaiwa kuwa ni Jiji la Mwanza, Mbeya, Manispaa ya Moshi, Mbinga, Pangani na nyingine. Hata hivyo, Jafo amesema hadi Septemba mwaka huu, Bodi ya Mikopo ya Serikali za Mitaa imefanikiwa kutoa mikopo yenye thamani ya Sh bilioni 9.742 kwa halmashauri 54 kati ya 185 zilizopo hivi sasa.	1
400	 AVELINE KITOMARY– DAR ES SALAAM DAKTARI bingwa katika Kitengo cha Uti wa Mgongo, Ubongo na Mishipa ya Fahamu kutoka Taasisi ya Tiba ya Mifupa (MOI), Dk. Angela Lameck amesema matumizi ya pombe yanaweza kusababisha watu kupoteza kumbukumbu katika umri wa utu uzima. Amesema sababu zingine za kupoteza kumbukumbu wakati ya utu uzima ni mtindo mbaya wa maisha unaosababisha magonjwa yasiyoambukiza ambayo yanaweza kuathiri ubongo. Akizungumza na MTANZANIA katika mahojiano maalumu mwishoni mwa wiki, Dk. Angela alisema kuwa ni bora watu wakazingatia mfumo bora wa maisha wakiwa vijana kwani hiyo itasaidia kutokupunguza kumbukumbu kwa kiwango kikubwa. “Kiwango cha kumbukumbu hutofautiana kulingana na umri wa mtu, ukiwa na miaka mitano kiwango chako cha kutunza kumbukumbu ni tofauti na ukiwa na miaka 19 au 25, seli za ubongo kama zilivyo seli zingine za mwili, kuna kipindi zinazalishwa sana na kipindi zinakuwa hazizalishwi kwa kiwango cha juu na kuna kipindi zinaanza kufa. “Kwa hiyo utake usitake wakati wa uzee lazima kutakuwa na uwezekano wa kumbukumbu kupotea japo kiwango kinatofautiana kutoka kwa mtu mmoja hadi mwingine kutokana na mtu mwenyewe. “Pia seli za ubongo zinaweza kutofautiana katika ufanyaji kazi. Tunaweza tukawa tunafanana, lakini wewe unaweza ukawa na asilimia 60, mwingine 50 na mwingine 30 ya ufanyaji kazi,” alisema Dk. Angela. Alisema kila mtu akifikisha umri wa utu uzima ni lazima kiwango cha kumbukumbu kitapungua, lakini kuna tofauti ya viwango kati ya mtu mmoja na mwingine. “Kwahiyo kila binadamu akishafikia umri wa utu uzima anapoteza kumbukumbu, kuanzia miaka 50 huwa tunatarajia kwamba uwezo wa kufikiri hautakuwa sawasawa na kijana wa miaka 25 hadi 30. “Sababu za viwango kutofautiana ni athari katika ubongo, mfano magonjwa, matumizi ya vilevi huweza kuathiri sehemu za utendaji kazi wa ubongo, hivyo mtu ambaye hatumii ubongo wake hauwezi kufanana na mtu aliyetumia wakati wa ujana wake,” alisema Dk. Angela.  Alisema kuwa yapo matatizo yanayoweza kutokea katika ubongo kama majeraha yanayotokana na ajali na uvimbe ambavyo huweza kupunguza kiwango cha kumbukumbu kadiri umri unavyosonga. Dk. Angela alisema msongo wa mawazo hauwezi kusababisha kiwango cha kumbukumbu kupungua kutokana na suala hilo kuwa la muda na kuweza kudhibitiwa kulingana na mazingira.	3
401	TURIN, ITALIA MKURUGENZI wa klabu ya Juventus, Beppe Marotta, amesema hawana mpango wa kuwauza nyota wao, Paulo Dybala na Paul Pogba kwa kipindi cha hivi karibuni. Wachezaji hao kwa sasa wamekuwa na mchango mkubwa katika klabu hiyo tangu kuondoka kwa nyota wao, Carlos Tevez, Andrea Pirlo na Artulo Vidal, hivyo klabu imesema itaendelea kuwakumbatia wachezaji hao. Dybala, mwenye umri wa miaka 22, raia wa Argentina, ameitumikia klabu hiyo tangu Juni mwaka jana kwa kucheza michezo 34 na kufunga mabao 16, wakati huo Pogba akionekana kuwindwa na klabu ya Barcelona. Marotta, akizungumza na radio Gr Parlamento ya nchini Italia, amesisitiza kwamba klabu hiyo kwa sasa inawatolea macho wachezaji hao. “Klabu imefanya maamuzi ya kubaki na wachezaji wenye umri mdogo ambao wanaonekana kuwa na viwango vya hali ya juu, ambao watakuwa na mchango mkubwa baadaye. “Kutokana na hali hiyo, klabu haina mpango wa kuwauza wachezaji hao kwa kipindi cha hivi karibuni kwa kuwa bado tunawahitaji,” alisema Marotta.	2
402	Elizabeth Joachim, Dar es salaam Hali ya msanii wa Bongo Fleva, Said Hawa  maarufu Hawa wa Diamond  imezidi kuimarika akiwa nchini India anakopatiwa matibabu ya ugonjwa wa figo. Hali hiyo inaleta matumaini baada ya kuugua ugonjwa huo kwa zaidi ya mwaka na nusu. Meneja wa msanii wa muziki, Nassib Abdul (Diamond Platnum), Hamisi Shabani maarufu Babutale ameandika katika ukurasa wake wa instagram leo Ijumaa Novemba 9 akimshukuru  Mungu kwa aliyoyatenda kwa Hawa mpaka afya yake imeimarika. “Asante Mungu, asante Watanzania kwa dua zenu Hawa sasa yupo salama kabisa  ameshatoa nyuzi na yupo tayari kurudi nyumbani, haikuwa kazi rahisi kupitia alipopitia pia tunaomba muendelee kutuombea ili tuwe na nguvu tuweze kuendelea  kumsaidia mwenzetu, nikikumbuka alivyonililia mama yake Hawa mpaka nilitamani nisirudi Tanzania ila majukumu mengine yalinifanya nirudi Amka uende kusali Mungu yupo na Dua pia zipo maana kila nikikumbuka lile tumbo la Hawa na leo halipo tena maana yake Mungu alitaka kuonyesha nguvu yake nakumbuka aliniambia lile tumbo amekaa nalo mwaka mmoja na nusu ila kwa nguvu ya Mungu limeondoka kwa Mwezi mmoja” ameandika Babu Tale Aidha Baada ya MtanzaniaDigital kugundua Hawa anaumwa walifika na kimuhoji Octoba 20 ndipo Watanzania walipogundua ugonjwa uliokuwa ukimsumbua Hawa ambaye kupitia MtanzaniaDigital aliomba msaada kwa serikali, rais Magufuli na wadau wengine wa muziki na.afya wamsaidie kumpeleka nje ya nchi kwa matibabu na akapata msaada wa kupelekwa India na msanii Diamond Platinum. Hawa anatarajia kurejea nchini hivi karibuni baada ya hali yake kuonekana kutengamaa. Naye Msanii  Diamond Platnumz kupitia ukurasa wake wa Instagram ameandika “Nafarijika kuona tabasamu, sasa nitafurai kusikia wazo zuri la biashara kutoka kwako nikuwezeshe”  	4
403	 “NIMEAMUA kuwa Simon wa Kirene aliyemsaidia Yesu Msalabani, nami nimeamua kugombea nimsaidie Mbowe (Freeman), ili apumzike na madhila ambayo yamekuwa yakimpata katika kipindi chote cha uongozi wake.”Ni kauli ya Mbunge wa Jimbo la Ndanda mkoani Mtwara kupitia Chama cha Demokrasia na Maendeleo (Chadema), Cecil Mwambe wakati akitangaza kuwania kumng’oa Mbowe kwenye nafasi ya Mwenyekiti wa Taifa wa Chadema.Akizungumza na waandishi wa habari jana Dar es Salaam, Mwambe alisema ameamua kugombea nafasi ili kuchuana na Mbowe, ambaye tayari amechukuliwa fomu za kutetea kiti hicho.Alidai ataitendea haki nafasi hiyo, ambayo zaidi ya mara tatu Mbowe amekuwa akitishia kuiachia, kwa kigezo amekuwa akilazimishwa kushikilia.“Ninataka viongozi waelewe uongozi ni dhamana na ukiomba hiyo dhamana na ukipewa uithamini na ndio maana nimegombea ili isije ikatokea tena visingizio eti sikutaka nimelazimishwa tu,” alisema Mwambe.Alisema uchaguzi usio na ushindani, hutoa viongozi ambao mwisho wa siku hudai kuwa “kwanza sikutaka ila nilishurutuishwa tu,” ushindani hukuza ubunifu, na umakini.“Nilianza kuona haja ya kugombea baada ya kumshuhudia mwenyekiti wetu Mbowe akitishia kuachia nafasi hiyo kwa zaidi ya mara tatu, hata hivyo binadamu huchoka na kuhitaji usaidizi, nimeamua kumsaidia na ninashukuru wale walioniunga mkono licha ya masimango na matusi yanayoelekezwa kwao,” aliongeza.Alisema yamesemwa wengine kwa upeo wao mdogo wamesema mabaya wakiamini wako sahihi.“Sina kinyongo nao hata kidogo, nawasamehe bila masharti yoyote, naona ni wajibu wangu kuendelea kutoa elimu juu ya hatua yangu hii,” alisema Mwambe aliyeteuliwa pia kuwania Uenyekiti wa Chadema Kanda ya Kusini.Alisema ameamua kugombea kuenzi na kuishi dhana ya demokrasia, ambayo inabebwa na jina la chama chao, na sheria za nchi zinazompa kila mwananchi mwenye akili timamu fursa ya kuchagua na kuchaguliwa katika uongozi.“Nimeamua nitekeleze haki hiyo bila kusukumwa na yoyote aidha ninaamini katika ushindani kwani huwalazimisha,” alifafanua.Mwambe anakuwa mwanachama wa kwanza wa chama hicho kikuu cha upinzani nchini, kutangaza nia yake ya kugombea uenyekiti. Chadema imepanga kufanya Mkutano Mkuu wa Uchaguzi Desemba 18, mwaka huu.Licha ya Mbowe aliyeanza kuiongoza Chadema mwaka 2004 akirithi nafasi ya Bob Makani, kuwa na kigugumizi kutangaza hadharani kutetea kiti hicho, tayari amechukuliwa fomu na vijana wa chama hicho ili atetee nafasi hiyo.Uongozi wa Mbowe ambaye pia ni Kiongozi wa Kambi Rasmi ya Upinzani Bungeni ulimalizika Septemba 14 na Ofisi ya Msajili wa Vyama vya Siasa ilitoa siku saba zilizomalizika Oktoba 7, wawe wamewasilisha maelezo kwa nini hawajafanya uchaguzi.Mbowe anayeelezwa kuwa ni mwanamikakati mahiri ndani ya chama hicho, alichaguliwa kwa mara ya tatu Septemba 15, 2014 kwa kura 789 sawa na asilimia 97.3 na kumshinda mpinzani wake, Gambaranyera Mongateo aliyepata kura 20 sawa na asilimia 2.5. KWA UFUPI Cecil Mwambe alizaliwa mwaka 1974 Masasi mkoani Mtwara.Alisoma Shule ya Msingi Ndanda na kuhitimu mwaka 1989. Alisoma Shule ya Sekondari Lutengano mwaka 1995-1997 kisha Seminari ya Namupa mwaka 1990 hadi 1994.Alisoma cheti ya biashara Chuo cha Elimu ya Biashara (CBE) kuanzia 1997 hadi 1998 kisha Diploma ya biashara pia katika chuo hicho cha CBE mwaka 1998 hadi 2000.Alipata Diploma ya Juu katika Chuo Kikuu Kishiriki cha Ushirika na Masuala ya Biashara Moshi mwaka 2002 hadi 2003.Alisomea Diploma ya Uendeshaji wa Saccos pia katika chuo hicho mwaka 2006 hadi 2007.Hali kadhalika, Mwambe ana Shahada ya Uzamili ya Masuala ya Elimu aliyosoma kutoka mwaka 2012 hadi mwaka 2013.	1
404	 MAHAKAMA ya Rufaa imemzuia kiongozi wa upinzani nchini hapa, Juan Guaidó kuondoka nchini na kuamuru akaunti zake za benki zizuiwe.Mahakama ambayo inamuunga mkono Maduro, imetoa uamuzi huo baada ya Mwanasheria Mkuu, Tarek William Saab kuitaka kuchukua hatua za tahadhari dhidi ya Guaido. Kiongozi wa mahakama, Maikel Moreno alisema mahakama imemzuia Guaido kuondoka nchini hadi hapo uchunguzi wa awali utakapokamilika. Hatua hiyo inatokana kile kinachoelezwa kuwa amesababisha uvunjifu wa amani katika nchi.Akiwa kiongozi wa bunge, Guaidó ana kinga ya kushitakiwa isipokuwa kwa uamuzi wa mahakama ya juu. Akizungumza na waandishi wa habari mara baada ya kufika bungeni, kiongozi huyo wa upinzani alisema haoni kipya. “Sitaacha kumkabili (Maduro)…tunaendelea na kazi yetu,” alisema. Uamuzi wa mahakama umekuja muda mfupi baada ya Marekani kusema imemkabidhi Guaido mamlaka ya kudhibiti akaunti za benki za Venezuela kwa kuwa ndiye wanayemtambua kuwa rais wa mpito. Katika ukurasa wa tweeter wa Mshauri wa masuala ya usalama wa Marekani, John Bolton, alisema watawakabili wanaojaribu kupindua demokrasia na kumdhuru Guaidó.Guaidó anataka urais kwa kile anachodai kwamba akiwa kiongozi wa bunge, katiba inamruhusu kushika madaraka ya mpito endapo rais anaonekana kutokuwa halali. Mzozo huo wa kugombea madaraka ulikuwa mkubwa baada ya hivi karibuni kiongozi huyo wa upinzani kujitangaza kuwa rais wa mpito. Guaido anaungwa mkono na Marekani, Canada, Brazil, Colombia na Argentina na Muungano wa Ulaya ambao unataka uchaguzi ufanyike upya. Kwa upande wa Rais Nicolas Maduro anaungwa mkono na baadhi ya mataifa ikiwamo Urusi na China.Awali, Urusi kupitia wizara yake ya mambo ya nje ilionya kuwa hatua ya Guaido kujitangaza kuwa rais ingesababisha uvunjaji wa sheria na umwagikaji mkubwa wa damu. Kwa upande wake, msemaji wa Wizara ya Mambo ya Nje wa China, Hua Chunying, alisema nchi yake inapinga vitendo vya mzozo huo wa kisiasa kuingiliwa na mataifa ya nje. Alisema China inaunga mkono mikakati ya Venezuela ya kulinda uhuru wake wa kujitawala. Uturuki pia imemhakikishia Maduro kuwa itakuwa pamoja naye na ikamtaka asimame imara.Alipohojiwa na waandishi wa habari, Rais Maduro alisema yuko tayari kwa ajili ya majadiliano na upinzani. “Niko tayari kukaa meza moja na upinzani ili tuzungumze kwa ajili ya ustawi wa Venezuela,” aliliambia shirika la habari la Urusi la RIA Novosti lililopo mjini hapa. Hivi karibuni, Rais Maduro alisimamisha uhusiano wa kisiasa kati ya nchi yake na Marekani baada ya Rais Donald Trump kumtambua Guaido kama kiongozi wa muda wa Venezuela.	1
405	 ATCL itakuwa ikitumia ndege yake aina ya Bombardier Dash - 8 yenye uwezo wa kubeba abiria 50 katika njia hiyo.Ikitokea Dar es Salaam kwenda Arusha, alikuwemo Waziri wa Maliasili na Utalii Lazaro Nyalandu na wakati wa kutoka Zanzibar kwenda Dar es Salaam, alipanda Waziri wa Nchi katika Ofisi ya Rais (Utawala Bora) wa Serikali ya Zanzibar, Dk Mwinyihaji Haji Makame.Akizungumza mara baada ya kutua katika uwanja wa ndege wa Arusha, Nyalandu alisema kurejea kwa ndege za ATCL katika njia ya Arusha na Zanzibar, kutakuza sekta ya utalii na kurahisisha uunganishwaji wa maeneo hayo muhimu yenye vivutio vikubwa vya utalii.“Uzinduzi wa safari hii unadhihirisha kwamba sasa ushindani wa kweli katika sekta ya usafiri wa anga umeanza. ATCL inatakiwa kuhakikisha inaendeleza dhamira yake ya kutoa huduma bora ili iweze kurejesha imani iliyokuwanayo kwa abiria wake walio wengi,” alisema Nyalandu.Kaimu Mkurugenzi wa Biashara wa ATCL, Juma Boma alisema safari ya Dar es Salaam – Arusha – Zanzibar ni sehemu ya mkakati wa shirika lake kutanua huduma katika maeneo mengi iwezekanavyo.“Tunajivunia kuendelea kutekeleza dhamira yetu ya kuimarisha huduma zetu tukiwa kama kampuni ya ndege la taifa. Tukilenga kuendelea kutanua wigo wa huduma zetu ndani ya nchi na kimataifa. Lengo letu kubwa ni kuendelea kutoa huduma zenye gharama nafuu, vile vile kuongeza uwezo wa abiria kusafiri kwa wakati wao,” alisema.Alisema wameondoa adhabu kwa abiria wanaochelewa kufika uwanja wa ndege au kushindwa kufika siku ya safari na wanaobadilisha tarehe za safari zao.Waziri Makame alisema inatia moyo kuona ATCL ikirejesha safari zake Zanzibar baada ya kusitisha huduma zake katika kisiwa hicho kwa zaidi ya miaka minne.Alitaka ATCL kufuata muda na kuhakikisha wanapunguza adha ya usitishaji wa safari endapo wanataka kurejesha imani miongoni mwa abiria walio wengi.Akizungumza baada ya kupokea safari hiyo ya uzinduzi katika uwanja wa ndege wa Arusha, Mkuu wa Wilaya ya Arusha, John Mongela alisema kuanza kwa safari katika Makao Makuu ya Jumuiya ya Afrika Mashariki , kumerejesha sifa iliyokuwa nayo ndege hiyo ya taifa kipindi cha nyuma wakati wa mikutano ya kimataifa jijini Arusha.	5
406	SAM  BAHARI – SHINYANGA. WADAU wa elimu Mkoa wa Shinyanga wamekemea  tabia ya wanafunzi wa kike wanaosoma shule za msingi na sekondari  kuwatongoza wavulana kwa lugha ya kuvutia na  yenye  kushawishi  kushiriki vitendo vya mapenzi. Licha ya kuibuka tabia hiyo, wadau wameiomba Serikali kupitia upya sheria inayosimamia  wanafunzi  wa kike wanaopewa mimba na kukatisha masomo yao. Akizungumza wakati wa kikao cha kutangaza matokeo ya darasa la saba juzi,  Mkuu wa Wilaya ya Kishapu, Nyabaganga Talaba alisema imebainika wanafunzi wa kike kipindi hiki wameanza  kuwatongoza  wavulana na kufanya ngono  isiyo salama na mwisho wa siku hupata ujauzito. Alisema wasichana  kuamua kubadilika tabia na kuanza kuwatongoza  wavulani, ni kutokana na ulegevu wa sheria inayotumika kwa watu wanaowapa mimba hukamatwa na polisi na kufikishwa mahakamani tofauti na mtoto wa kike ambaye hubaki huru. “Sheria hii inayohusu wanafunzi wetu wa kike kupewa mimba, inatafasiri   mwanaume aliyempa mimba mwanafunzi akamatwe na kufikishwa mahakamani kujibu tuhuma inayomkabili,  lakini mtoto wa kike anayetiwa mimba hubaki huru,”  alisema. Akitangaza  ufaulu wa matokeo ya mitihani wa darasa la saba, Katibu Tawala Mkoa wa Shinyanga, Albart  Msovela alisema kwa mara ya kwanza mkoa huo umeshika nafasi ya 17 kitaifa. Alisema mkoa uliandikisha watoto 40,292 kuanza darasa la kwanza mwaka 2013 na waliosajiliwa kufanya mtihani wa mwisho kuingia kidato cha kwanza mwaka 2020, ni 30,393 na waliofaulu ni 23,634 sawa na asilimia 77. 76.	1
407	" WAZIRI wa Elimu, Sayansi,Teknolojia na Mafunzo ya Ufundi, Profesa Joyce Ndalichako amesema serikali haitamvumilia na itamshughulikia yeyote atakayehatarisha usalama wa mtoto shuleni.Aliwataka watanzania kuwa watulivu wakati wanashughulikia suala la mwalimu anayedaiwa kumuua mwanafunzi mkoani Kagera.Mwalimu huyo wa Shule ya Msingi ya Kibeta iliyopo Manispaa ya Bukoba mkoani Kagera, Respicius Patric anadaiwa kumpiga na kumuua kikatili mwanafunzi wa darasa la tano katika shule hiyo, akimtuhumu kuiba mkoba wa mwalimu mwenzake.Akizungumzia kifo cha mwanafunzi huyo jana Dar es Salaam, Profesa Ndalichako alisema kifo cha Spelius Eradius (13) kinasikitisha na kusisitiza kwamba serikali inaendelea kulifanyia kazi tukio hilo.""Muwe na amani na utulivu wakati serikali inafanyia kazi suala hili, tayari polisi Kagera wanaendelea na uchunguzi na hii ndiyo kauli ya serikali...na mtambue kwamba yule hajatumwa na serikali kufanya aliyoyafanya. Nawaomba watanzania waviachie vyombo vya sheria kufanya kazi yake,"" alisema Profesa Ndalichako.Alisema, ""shule ni sehemu salama, sasa asitokee mtu yeyote akafanya vitendo ambavyo vitafanya wazazi kujihoji asubuhi kwamba waruhusu mtoto aende shule au wasiruhusu... sisi serikali tutaendelea kuchukua hatua kwa mtu yeyote ambaye atafanya wazazi na watoto waone shule siyo sehemu salama.”Aliongeza kwamba, ""kinachoshangaza ni kwamba mwalimu huyo hata umri wake unaonesha alitakiwa awasaidie vijana, lakini bahati mbaya imetokea hayo, hivyo bahati mbaya hiyo kwa namna yoyote ile naomba isije ikatafsiriwa kwamba shule siyo sehemu salama na kwa yeyote yule ambae atatishia usalama wa watoto shuleni serikali itamshughulikia"".Alisema, ""yeyote atakayetishia amani na usalama katika shule tutamchukulia hatua kwa kuwa tunataka watoto wote wa kitanzania waende shuleni kwa amani na wakapate maarifa na ujuzi na waweze kuchangia katika maendeleo ya nchi hii.""Mwanafunzi huyo alikufa juzi kwa madai ya kipigo cha viboko kutoka kwa mtuhumiwa huyo, aliyedaiwa kumuadhibu baada ya kuiba mkoba wa Mwalimu Elieth Gerald uliokuwa na vitu mbalimbali zikiwemo Sh 75,000 taslimu na simu ya mkononi.Awali, ilidaiwa na baadhi ya wanafunzi walioshuhudia tukio hilo shuleni hapo kuwa Jumatatu wiki hii, mwanafunzi huyo alikwenda kumpokea mizigo mwalimu wake baada ya kufika shuleni hapo na bodaboda na baada ya mwalimu huyo kufika ofisini alianza kulalamika haoni pochi yake.Wanafunzi hao walisema kuwa, mwanafunzi huyo aliitwa na kuanza kuhojiwa akakana kuona pochi hiyo, hali iliyosababisha kuanza kupigwa akitakiwa kurejesha pochi hiyo.Walisema waliamriwa kuitafuta pochi hiyo mpaka chooni lakini wakaikosa, huku mwanafunzi huyo akiendelea kuadhibiwa, lakini wakati mwanafunzi huyo akiendelea kupokea adhabu hiyo, ghafla dereva wa bodaboda alifika shuleni hapo akimtafuta mwalimu aliyedai kupotelewa na pochi yake na kumkabidhi pochi hiyo iliyodaiwa kusahaulika kwa mwendesha pikipiki huyo.Aidha walisema kuwa baada ya pochi hiyo kupelekwa na bodaboda, mmoja wa walimu aliagiza mtoto huyo aletewe juisi na bajia, ambavyo hata hivyo baada ya kuletwa mtoto huyo hakuweza kula kutokana na maumivu.Mganga mfawidhi wa hospitali ya Rufaa ya Mkoa wa Kagera, Dk John Mwombeki alikiri kupokea mwili wa mtoto huyo saa mbili asubuhi na kusema mwili huo unaonekana kuwa na majeraha ya siku za nyuma na sio mapya.Aliongeza kuwa uchunguzi wa awali unaonesha mwanafunzi huyo amekufa kutokana na kipigo, huku akisisitiza kuwa mtoto huyo anaonekana alikuwa amekwishaadhibiwa siku za nyuma.Kamanda wa polisi mkoani Kagera, Augustine Ollomi akizungumza kwa kwa njia ya simu, alisema kwa sasa mtuhumiwa yuko katika vyombo vya sheria na sheria itachukua mkondo wake na kuitaka jamii kuacha kuchukua sheria mkononi.Imeandikwa na Hellen Mlacky Dar es Salaam Na Diana Deus,Bukoba."	1
408	Mwandishi Wetu -Singida BENKI ya NMB imetoa msaada wa vifaa mbalimbali vyenye thamani ya zaidi ya Sh milioni 200 katika wilaya kadhaa nchini. Misaada iliyotolewa na benki hiyo inayoongoza kwa kutengeneza faida kati ya benki zote zinazofanya biashara humu nchini ndani ya miezi mitano mwaka huu, inahusisha vifaa vya ujenzi, madawati na vifaa vingine vinavyowezesha ukamilishaji wa miradi ya afya,elimu na usalama wa raia. Benki  ya NMB imeshatoa  msaada wa  vifaa vyenye thamani ya zaidi ya Sh milioni 200 kwa mikoa ya Kanda ya Kati. Akifafanua kuhusu misaada hiyo wakati akikabidhi msaada wa madawati na vitanda kwa baadhi ya shule katika Halmashauri ya Wilaya ya Iramba mkoani ingida, Meneja wa Kanda ya Kati wa NMB, Nsolo Mlozi, alibainisha kuwa misaada hiyo ya zaidi ya Sh milioni 200 iliyotolewa imelenga sekta ya elimu, afya  na majanga kwa mikoa mitatu ya  Kanda ya kati. Akikabidhi msaada wa madawati na vitanda kwa baadhi ya shule za Halmashauri ya Wilaya ya Iramba, MkoaniSingida, katika shule ya Sekondari ya New Kiomboi, Mlozi alisema fedha hizo zilizotolewa na NMB zimetumika kununua madawati, viti vya shule za sekondari,vitanda na vifaa tiba kwenye sekta ya afya. Aidha, alisema lengo la misaada hiyo ni kuunga mkono juhudi za serikali kuwahudumia wananchi kwenye sekta mbalimbali. Pia alisema misaada hiyo imekabidhiwa kwa baadhi ya shule, zahanati, hospitali katika mikoa ya Singida, Dodoma na Manyara. Pia NMB walikabidhi madawati 250 na vitanda 80 vyenye thamani ya zaidi ya Sh milioni 29.5 kwa baadhi ya shule za Wilaya ya Iramba mkoani humo. Katika hatua nyingine, Benki hiyo imevipatia kituo cha Polisi Wilaya ya Kilosa mkoani Morogoro pamoja na shule ya msingi Msowelo mabati 160 yenye thamani ya Sh5 milioni kwa ajili ya kuezekea maboma. NMB iliamua kutoa msaada huo ikiwa ni mpango wa kuzipunguza baadhi ya changamoto kwa taasisi za serikali hapa nchini, Meneja wa NMB kanda ya mashariki, Baraka Ladislaus, alisema na kubainisha kuwa msaada huo ni sehemu ya mikakati ya benki hiyo kurudisha sehemu ya faida kwa jamii ili kusaidia kuinua miradi ya maendeleo. Baraka alisema kuwa kati ya mabati hayo, kituo cha polisi wilaya kimepa tamabati 80 huku shule ya msingi Msowelo nayo ikipata mabati 80.	5
409	 WAKATI Wizara ya Mambo ya Nje na Ushirikiano wa Afrika Mashariki imesema kiongozi wa ngazi ya Taifa atakayeiwakilisha nchi katika maziko ya kitaifa ya Rais wa zamani wa Zimbabwe, Robert Mugabe, atajulikana leo, jabali huyo wa Afrika atazikwa kijijini kwake Kutama na siyo katika makaburi ya Mashujaa jijini Harare. Aidha, imesema wizara hiyo haihusiki na taarifa inayosambaa kwenye mitandao ya kijamii inayoonesha orodha ya viongozi wa mataifa mbalimbali watakaoiwakilisha nchi kwenye maziko hayo. Taarifa hiyo kwa upande wa Tanzania inamtaja Rais John Magufuli, Rais Mstaafu wa Awamu ya Tatu, Benjamin Mkapa na Rais Mstaafu wa Awamu ya Nne, Jakaya Kikwete.Msemaji wa Wizara ya Mambo ya Nje na Ushirikiano wa Afrika Mashariki, Emmanuel Buhohela, aliliambia gazeti hili jana kuwa, wizara bado haijatoa taarifa kuhusu kiongozi atakayeiwakilisha nchi na itaeleza hilo leo.“Haijathibitishwa bado kiongozi gani atakwenda. Lakini natumaini mpaka kesho (leo) tutakuwa tumejua,” alisema.Alipoulizwa kama ana taarifa yoyote kuhusu habari inayosambaa katika mitandaoni ya kijamii ikinukuu chanzo kuwa ni The Independent Observer ikiwataja viongozi wa nchi mbalimbali ikiwamo Tanzania watakaokwenda kumzika Mugabe, Bohohela alisema wizara hiyo haijapokea wala kutoa taarifa yoyote kuhusu suala hilo.Mugabe (95) alifariki Septemba 6, mwaka huu nchini Singapore alikokwenda kutibiwa. Mwili wake uliwasili nchini humo juzi tayari kwa maziko yanayotarajiwa kufanyika Jumapili kesho kutwa. Katika hatua nyingine, mvutano ulioibuka juu ya mahali atakapozikwa Mugabe umepatiwa ufumbuzi na sasa atazikwa katika kijiji alichozaliwa wiki ijayo, huku kiongozi huyo akiacha wosia kuwa mkewe Grace asiondoke karibu na jeneza lake wakati wote wa mazishi yake.Awali kuliibuka utata juu ya mahali atakapozikwa mwanasiasa huyo mkongwe na jabali la siasa za Zimbabwe na Afrika, baada ya kuibuka mvutano baina ya familia yake iliyotaka azikwe kijijini kwake na serikali ambayo ilitaka azikwe katika makaburi ya kumbukumbu ya mashujaa wa taifa hilo mjini Harare. Mpwa wa Mugabe, Leo Mugabe jana aliliambia Shirika la Habari la Ufaransa (AFP) kuwa, mwili wa kiongozi huyo utazikwa kwa faragha kijijini kwake Kutama.“Mwili wake utalala Kutama Jumapili usiku na kufuatiwa na mazishi ya faragha yatakayofanyika kati ya Jumatatu au Jumanne lakini si katika makaburi ya mashujaa, huu ni uamuzi wa familia nzima,” alisema Leo. Baada ya kifo hicho, Rais Emmerson Mnangagwa alimtangaza Mugabe kuwa shujaa wa taifa hilo, hali ambayo ilimaanisha angezikwa katika makaburi ya kumbukumbu ya mashujaa wa taifa hilo mjini Harare. Hata hivyo, familia yake imepinga wazo hilo, ikisema haikushirikishwa na kwamba machifu wa kabila lake katika kijiji chake kilichopo Jimbo la Zvimba ndiyo wanaopaswa kuamua mahali atakapozikwa kiongozi huyo. Aidha, taarifa hiyo imeongeza kuwa, mojawapo ya maombi ya marehemu Mugabe ilikuwa ni kutaka mkewe Grace, asiondoke karibu na jeneza lake wakati wa mazishi mpaka atakapozikwa. Rais wa China, Xi Jinping, Rais wa zamani wa Cuba, Raul Castro na Rais wa Afrika Kusini, Cyril Ramaphosa wa Afrika Kusini ni miongoni mwa wanaotarajiwa kushiriki mazishi ya kitaifa ya Mugabe yatakayofanyika katika uwanja wa mpira mjini Harare Jumamosi kabla ya mazishi rasmi yatakayofanyika kijiji kwake.	1
410	Upendo Mosha – Moshi Mgodi wa Dhahabu wa Geita (GGM), kwa kushirikiana na wafadhili mbalimbali wamefanikiwa kukusanya zaidi ya shilingi bilioni mbili Katika kampeni yake ya mapambano dhidi ya virusi vya Ukimwi. Akizungumza wakati akiwapokea wapandaji wa Mlima Kilimanjaro 32 na waendeshaji wa baiskeli 32 ambao walizunguka Mlima huo  kwa lengo la kuhamasisha uchangishaji wa fedha hizo jana Juni 21, Mkuu wa mkoa wa Kilimanjaro, Anna Mgwhira, alisema kuwa kupitia mfuko maalumu ya kusaidia  kampeni  ya mapambano dhidi ya virusi vya Ukimwili kwa mwaka huu wamefanikiwa kukusanya zaidi ya bilioni mbili fedha ambazo zinatoka na wafadhili pamoja na wadau wengine. “Katika kipindi Cha miaka 17 tangu GGM wameanzisha kampeni hii wamefanikiwa kukusanya zaidi ya bilioni 13 mbali na fedha hizo kwa mwaka huu kupitia kampeni hii wamechangisha zaidi ya Bilioni mbili ambazo zinatokana na wafadhili na wadau wengine” alisema. Naye Makamu wa Rais wa (GGM) Simon Shao, alisema kupitia kampeni hiyo zaidi ya taasisi 50 zinazojihusisha na masuala ya ukimwi zimenufaika kupitia fedha hizo ikiwemo kituo Cha kulelea watoto yatima cha Moto wa Huruma. “Tumekuwa tukichabgisha fedha hizi za mapambo dhidi ya virusi vya Ukimwi kwa miaka 17 fedha zinazopatika tunazitumia kusaidia mapambano haya, toka tumeanza zaidi ya watu 800 wamepanda Mlima Kilimanjaro na leo zaidi ya asilimia 99 wamefika kileleni” alisema. Mbali na hilo alisena GGM itaendelea kushirikiana na serikali Katika masuala mbalimbali ya Maendeleo ikiwemo mapambano dhidi ya Ukimwi na kwamba ni vyema taasisi nyingine zikashiriki Katika kampeni hiyo na kuacha kuitegemea serikali pekee.	1
411	TUNU NASSOR-DAR ES SALAAM ASILIMIA nne tu ya wanaume wamekuwa wakihudhuria katika vituo mbalimbali vya kliniki ya baba, mama na mtoto jambo linalorudisha nyuma juhudi za serikali kuhakikisha uzazi unakuwa salama. Akizungumza jijini Dar es Salaam mwishoni mwa wiki, baada ya kupokea ujumbe wa wabunge kutoka Bara la Asia, Mwenyekiti wa Chama cha Wabunge wanaojishughulisha na Idadi ya Watu na Maendeleo, Jamal Kassimu Ali,  alisema sera inamtaka  manaume kushiriki kikamilifu katika suala la uzazi. Alisema baada ya kutembelea hospitali ya Mnazi Mmoja iliyopo Ilala jijini Dar es Salaam, ambapo walibaini uwepo wa wanaume wachache waliofika kupata huduma hiyo. “Bado ushiriki wa wanaume katika suala la uzazi ni changamoto kutokana na wachache kuhudhuria katika vituo hivyo niwaombe tujitokeze kupata elimu,” alisema Ali. Kutokana na hali hiyo aliishauri serikali kutenga nafasi ya kutosha kuwawezesha wanaume kujisikia huru wanapokwenda katika vituo hivyo. Naye Katibu wa chana hicho ambaye pia ni Mbunge wa Mpanda Mjini, Sebastian Kapufi (CCM), alisema pamoja na serikali kuweka mipango mizuri kupitia sera na sheria, lakini bado mila na desturi pamoja na elimu imekuwa changamoto katika kutekeleza sera ya afya ya uzazi. “Kwa vijana wa sasa wamekuwa wakipata elimu nyingi kupitia mitandao hivyo kuna muda wanapata zisizo na ukweli,” alisema Kapufi. Kwa upande wake Mbunge wa viti Maalumu, Suzani Lyimo alisema wamebaini pia kuwapo kwa upungufu mkubwa wa watumishi wa afya katika vituo jambo linalosababisha kukosekana kwa huduma stahiki.	3
412	 KATIBU Mkuu Ofi si ya Rais, Tawala za Mikoa na Serikali za Mitaa, Radhia Rashid Haroub amesema serikali itahakikishia vikosi vya ulinzi vyote vilivyopo chini ya Serikali ya Mapinduzi ya Zanzibar (SMZ) vinapata huduma za afya ambazo zitatumika kwa familia na wananchi wanaoishi maeneo ya jirani.Haroub alisema hayo wakati akizungumza na wapiganaji wa Chuo cha Mafunzo huko Kengeja Pemba baada ya kufunguliwa kwa kituo cha afya kinachomilikiwa na Chuo cha Mafunzo katika shamrashamra za Mapinduzi ya Zanzibar wiki iliyopita.Alisema vituo vya afya katika maeneo ya makazi ya wapiganaji ni muhimu kwa ajili ya kuweka salama afya zao na familia pamoja na majirani kwa ujumla. Alisema ujenzi wa vituo hivyo ni utekelezaji wa Ilani ya Chama Cha Mapinduzi (CCM) kwa ajili ya kusogeza huduma muhimu za jamii kwenda moja kwa moja kwa wananchi.Aidha alisema mikakati ya Tawala za Mikoa na Idara maalumu za (SMZ) ni kuhakikisha kwamba wapiganaji wanaishi katika makazi bora yenye staha.“Mradi wa ujenzi wa majengo hayo ni sehemu ya ahadi ya Rais wa Zanzibar, Dk Ali Mohamed Shein ya kuona wapiganaji wanaishi katika makazi bora,” alisema.Kamishna wa Vyuo vya Mafunzo Zanzibar, Ali Abdallah Ali alisema majengo hayo yatatunzwa na wapiganaji watakaoishi humo watapewa mikataba maalumu yenye masharti jinsi ya kuyaenzi na kuweka usafi.“Majengo haya ni muhimu kwa wapiganaji wetu ikiwa ni sehemu ya mikakati ya kuishi katika makaazi yenye stara na familia zao,” alisema.Mradi huo hadi kukamilika kwake umegharimu Sh bilioni 1.3 ambao unahusisha majengo tisa ya wapiganaji wa Chuo cha Mafunzo pamoja na utawala na nyumba za wafanyakazi wa kituo cha afya.	1
413	Na MWANDISHI WETU-MBEYA Waziri wa Nchi Ofisi ya Waziri Mkuu (Uwekezaji),  Angellah Kairuki, ameiomba mikoa na halmashauri kutenga maeneo ya uwekezaji na kuyawekea miundombinu stahiki ili  kuwavutia wawekezaji nchini. Akizungumza na waandishi wa habari mara baada ya kuhitimisha ziara yake ya siku tano katika mikoa ya Iringa, Njombe na Mbeya iliyomsaidia kujifunza, kujionea uwekezaji pamoja na kuzungumza na wawekezaji katika ukanda huo. Waziri amekipongeza Kituo cha Kuendeleza Kilimo Kusini mwa Tanzania (SAGCOT), kwa kuwa mfano mzuri katika  kuhamasisha  uwekezaji  na kutaka taasisi zingine kuiga mfano huo. Alisema mikoa ya Nyanda za Juu Kusini ina fursa nyingi za uwekezaji katika sekta mbalimbali  zikiwemo sekta za  utalii, kilimo na ufugaji.   “Serikali inaweka mazingira wezeshi kwa wafanyabiashara na wawekezaji ili kuwavutia wawekezaji wa ndani na nje ya nchi kufanya shughuli na kukuza la pato taifa,” alisema Kairuki Licha ya haki hiyo aliwataka wawekezaji kujisajili kwa hiari  kwenye Kituo cha Uwekezaji Nchini (TIC) ili kunufaika na fursa zilizomo katika kituo hicho kwani wanufaika ni mwanachama pekee  waliosajiliwa  na TIC.  “Wawekezaji tunawakaribisha TIC ili mjue fursa ziliopo nchini  na kuona namna mnavyoweza kunufaika na kituo hiki,” alisema  Kwa upande wake Mkurugenzi Mtendaji wa  SAGCOT, Geoffrey Kirenga, alisema kituo kitaunganisha nguvu kutoka sekta za uma na binafsi ili kutoa mchango chanya katika maendeleo ya taifa. “Kama wadau wa sekta ya kulimo, tutashirikiana na serikali na sekta binafsi kufanikisha azma ya serikali ya awamu ya Tano  ya Dk. John Magufuli kuleta mageuzi makubwa katika sekta ya kilimo ili kuchochea ukuaji wa sekta ya viwanda,” alisema Kirenga.	1
414	 Na Bethsheba Wambura, Dar es Salaam Kampuni ya simu za mkononi ya Vodacom Tanzania, imewatoa hofu wateja wateja wake na Watanzania kwa ujumla kwamba itaendelea kutoa huduma ya ununuzi wa umeme (LUKU) kupitia mfumo wa malipo wa serikali ujulikanao kama Government e-Payment Gateway (GePG). Kwa mujibu wa taarifa ya Ofisi ya Uhusiano ya kampuni hiyo, hatua hiyo inatokana na mabadiliko yaliyotangazwa hivi karibuni na Shirika la Umeme nchini (Tanesco) kuhusu kuanza kutoa huduma ya kununua umeme kwa kupitia mfumo wa Serikali wa GePG. “Vodacom Tanzania inapenda kuwatoa hofu wateja wake kwamba wataendelea kupata huduma ya kununua umeme ya LUKU kupitia Vodacom M-Pesa kama ilivyokuwa mwanzo. “Mfumo mpya utaiwezesha Tanesco kuunganisha mauzo moja kwa moja kutoka kampuni nyingine za simu na benki kwenda GePGi ikiwa ni matakwa ya sheria kwa taasisi za Serikali. “Aidha, kutakuwa na ongezeko la asilimia 1.1 ya gharama halisi anayotozwa mteja ili kununua umeme pindi atumiapo huduma ya M-Pesa,” imesema taarifa hiyo.	1
415	 MABAO mawili aliyoyafunga juzi mshambuliaji wa Simba SC, Meddie Kagere kwenye mchezo wa Ligi Kuu Tanzania dhidi ya Mbeya City yameivuruga akili benchi la ufundi la timu hiyo.Simba waliichakaza Mbeya City kwa mabao 2-0 katika mchezo huo uliopigwa katika Uwanja wa Taifa, Dar es Salaam na kuifanya timu hiyo kupata pointi sita kwa kushinda mechi zake zote mbili. Huu ni mchezo wa pili kwa Mbeya City kupoteza baada ya kwanza kufungwa na Azam FC kwa mabao 2-0.Akizungumza mara baada ya mchezo huo, kocha wa Mbeya City, Ramadhan Nsanzurwimo amesema, Kagerea aliyesajiliwa mwanzoni mwa msimu huu akitokea Gor Mahia ni mshambuliaji asiyezuilika hata kidogo kutokana nakuwa na ujanja mwingi wa kutafuta nafasi ya kufunga.Amesema kuwa timu yake ilikuwa na uwezo wa kupata japo hata bao moja kwenye mchezo huo, lakini wachezaji wake walikosa umakini katika kuukwamisha mpira wavuni.Aliongeza kuwa safu yake ya ulinzi ilikosa maelewano na kusahau kama wanacheza na Simba, ambao wanakuadhibu muda wowote unapofanya makosa.“Tulicheza vizuri katika mchezo ule, ninachoweza kusema nawapongeza Simba kwa kuweza kutumia vizuri nafasi walizozipata tofauti na sisi, kwani tulitengeneza nafasi kadhaa lakini tukashindwa kabisa kukwamisha mpira wavuni.“Nampongeza mshambuliaji wao Kagere, niwazi kabisa alicheza vizuri hakuwa na masihara alipopata nafasi akafunga mabao ya ushindi, anaonekana ni mchezaji mwenye ufundi mwingi, uzoefu pamoja na mbinu mbinu nyingi kupambana na walinzi,” amesema Nsanzurwimo.	2
416	Elizabeth Kilindi -Njombe ASKARI Polisi watatu wa Kikosi cha Kutuliza Ghasia (FFU) mkoani Njombe, waliokuwa wanakwenda kazini, wamefariki dunia huku tisa wakijeruhiwa. Walifariki dunia baada ya gari lao lenye namba za usajili PT 3437 kugongwa na basi la abiria la Kampuni ya Sharon lenye namba za usajili T 349 CXB linalofanya safari zake Njombe – Arusha. Akithibitisha kutokea tukio hilo jana, Kamanda wa Polisi Mkoa wa Njombe, Hamis Issah alisema tukio hilo lilitokea Febuari 3, mwaka huu saa 12:05 asubuhi, wakati gari la abiria lilipokuwa linashuka mteremko mkali kwenda Makambako. “Gari hili lilikuja kwa mwendo kasi na kugonga gari la polisi waliokuwa wanaenda kazini kwenye malindo mbalimbali, ikiwamo nyumba za viongozi. “Kilichotokea basi hilo liligonga bodi ya gari ambalo polisi walikuwa wamebebwa na bodi hilo liliweza kufumuka na kusababisha majeruhi kwa askari ambao wako nyuma mwa hilo bodi wapatao 11, walipelekwa Hospitali ya Kibena na askari watatu walifariki kabla hawajapata matibabu,” alisema Kamanda Issah. Alisema basi hilo baada ya kugonga gari la polisi, liliendelea na mwendo kasi kuelekea maeneo ya bondeni sehemu ya Mto Ruhuji, barabara ya Makete na likashindwa kupanda mlima na basi hilo lilirudi na kubakiza nusu mita litumbukie mtoni. Kamanda Issah alisema Jeshi la Polisi linaendelea kumsaka dereva wa basi la Sharon ambaye alikimbia baada ya ajali kutokea. Alisema hadi jana, wamemkamata mmiliki wa gari hilo ambaye yuko mkoani Arusha ili aweze kutoa anuani ya dereva wake. “Kulisikika mwanzoni gari ili lina matatizo ya breki na gari hilo liliweza kuendeshwa na liliweza kusimama mpaka eneo la ajali, gari hili lina breki nzuri isipokuwa mwendo kasi, niwasihi madereva wanaokwenda asubuhi Dar es Salam muda huo sio wa mashindano eneo la mteremko huu, ni mkali,” alisema Kamanda Issah. Aliwataja waliofariki dunia kuwa ni askari namba H 4401 Marianu Hamis mkazi wa Mkoa wa Lindi, H 6802 PC Maiko Mwandu mkazi wa Mkoa wa Geita na H 7486 PC Hery Soko. Askari majeruhi ni Saidi Mustafa, Mohamed Abdallah, Jeremiah Mwasapile, Abeid, Shabani Jumanne, Ally Ibrahim, Edward Joseph, Ally Rashid na Dickson Manyinjo (31). Kamanda Issah alisema jeshi hilo linafanya taratibu za haraka kumsafirisha kwa ndege askari Dikson Manyinjo kwenda Taasisi ya Mifupa na Tiba ya Mgongo na Mishipa ya Fahamu (Moi) kutokana na kujeruhiwa vibaya maeneo ya shingo na mwilini. “Majeruhi mmoja amepewa rufaa ya kwenda kutibiwa Muhimbili, hawezi kupanda gari labda usafiri wa ndege, sasa tunafanya utaratibu ili askari huyu asafirishwe kupelekwa Dar es Salaam kwa matibabu zaidi,” alisema Kamanda Issah.  Mganga Mfawidhi Hospitali ya Mkoa wa Njombe, Alto Mtega alithibitisha kupokea majeruhi 12, huku askari watatu wakifariki dunia.  Mmoja wa majeruhi, Saidi Mustafa alisema aliona ghafla gari imegongwa kwa nyuma na kushindwa kutambua kilichoendelea. Miili ya askari hao inatarajiwa kuagwa leo viwanja vya Jeshi la Polisi mjini hapa.	1
417	Na MWANDISHI WETU -DAR ES SALAAM HOJA kubwa nne ambazo wafanyabiashara walimweleza Rais Dk. John Magufuli juzi juu ya Mamlaka ya Mapato Tanzania (TRA), zimechangia kwa kiasi kikubwa kung’olewa kwa aliyekuwa Kamishna Mkuu wa mamlaka hiyo, Charles Kichere na kuifanya taasisi hiyo kuwa kaa la moto kwa vigogo. Taarifa ya Ikulu iliyotolewa jana ikiwa ni saa 12 tangu kukamilika kwa mkutano kati ya Rais Magufuli na wafanyabiashara uliofanyika Ikulu na kudumu kwa saa tisa, tangu saa tatu asubuhi hadi saa moja jioni, ilisema nafasi ya Kichere inachukuliwa na Edwin Mhede. Novemba 20 mwaka 2016, Rais Magufuli alimteua Kichere kuwa Naibu Kamishna Mkuu wa TRA na Machi 25 mwaka 2017 akateuliwa kuwa Kamishna Mkuu akichukua nafasi ya Alphayo Kidata.  Kichere anakuwa mtu wa nne kung’olewa kwenye kiti hicho ndani ya miaka minne, akitanguliwa na Rished Bade, Kidata na Dk. Philip Mpango. Taarifa ya Mkurugenzi wa Mawasiliano ya Rais – Ikulu, Gerson Msigwa, iliyotolewa jana, ilisema Kichere ameteuliwa kuwa Katibu Tawala wa Mkoa wa Njombe na nafasi yake kuchukuliwa na Mheda ambaye alikuwa Naibu Katibu Mkuu Wizara ya Viwanda na Biashara. WAFANYABIASHARA WALIVYOMMALIZA KICHERE Katika mkutano wa juzi wa Rais Magufuli na wafanyabiashara, TRA ililalamikiwa zaidi na wafanyabiashara. Malalamiko makubwa yaliyoelekezwa kwa mamlaka hiyo, ni pamoja na kudai kodi kwa kutumia vikosi kazi vinavyoenda kwa wafanyabiashara na mitutu ya bunduki, watumishi wake kuomba rushwa, kukadiria kodi kubwa na kutokuwa na uwiano kwa kodi kwa bidhaa za aina moja zinazoagizwa kutoka nje. Katika kikao hicho, Waziri Mkuu Kassim Majaliwa alitoa mfano wa mfanyabiashara mmoja ambaye aliombwa rushwa na maofisa wa TRA na alivyokataa kuwapa, walifungia mzigo wake katika bohari kwa miaka mitatu hadi pale yeye alipoingilia ndipo ukatolewa Aprili, mwaka huu. Mfanyabiashara wa mafuta kutoka Mwanza, Agustino Makoye, alisema ukusanyaji wa tozo ya ushuru wa huduma mkoani humo ni wa vitisho. Makoye alisema wahusika wamekuwa wakitumia silaha jambo alilodai linakatisha tamaa ya kufanya biashara. “Wanakuja polisi wakiwa na bunduki na wanakuwa watu wengi, wakati ni ushuru tu ambao unakusanywa na jiji na halmashauri. “Kwanza ukiwaona tu wakiwa na bunduki wanakufanya ukose raha ya kufanya biashara. “Tumekuwa na wasiwasi na ukusanyaji huo kwa sababu mfumo si mzuri na tumekuwa tukipewa madai makubwa kuliko mtaji.  “Wanakuja wanakuambia tangu mwaka 2015 hadi 2017 unadaiwa Sh milioni 200 na wewe una mtaji wa Sh milioni 20. Kwa hiyo Rais  nikuambie ukweli, wananchi hawa  wanachonganishwa na watumishi wasio waaminifu. “Utakapoambiwa Sh milioni 200 utaambiwa ndani ya siku saba uzilete, utakapozunguka mlango wa nyuma utaambiwa leta Sh milioni 20 na ile ya kwanza haipo,” alisema Makoye. Naye mfanyabiashara wa mafuta kutoka Singida, alilalamika kuwa biashara zake zimekuwa haziendi kwa sababu ya kodi nyingi hadi amefunga kiwanda chake cha mafuta cha mkoani Arusha. “Hawa wakusanyaji wa kodi sifa yao kubwa imekuwa ni kufunga viwanda na hawatushauri tunafanyaje ili tusonge mbele. “Mfano nalipa kodi 41, kila mmoja anataka apewe ushuru. Watu wengi hapa wameongelea ‘service levy’, sasa haya yote nilipie wapi? Hii ni changamoto kubwa, ukiuliza manispaa wanakwambia lipa kila mahali,” alisema.  WATANGULIZI WA KICHERE WALIVYONG’OKA Bade ndie wa kwanza kuanza kung’olewa na Rais Magufuli Novemba 27, 2015 kufuatia kasoro za kiutendaji zilizobainika TRA. Rais alichukua uamuzi huo baada ya ziara ya kushtukiza ya Waziri Mkuu Majaliwa bandarini Dar es Salaam. Katika ziara hiyo, alibaini kuingizwa nchini kwa makontena zaidi ya 300 ambayo hayakulipiwa ushuru na hivyo kusababisha upotevu wa Sh bilioni 80. Bade aliteuliwa na Rais wa awamu ya nne, Jakaya Kikwete kushika nafasi hiyo Tangu Mei 6, 2014 akichukua nafasi ya Harry Kitilya aliyestaafu Desemba 14, 2013. Baada ya Bade kuondolewa, Rais alimteua Dk. Mpango kukaimu nafasi hiyo, lakini hakukaa muda mrefu kwani Desemba 23, 2015, alimteua kuwa mbunge na kisha Waziri wa Fedha na Mipango. Desemba 30, 2015 Rais Magufuli alimteua Eliakimu Maswi kuwa Kaimu Naibu Kamishna wa TRA, lakini naye hakukaa muda mrefu na Januari 2016, alirejeshwa mkoani Manyara kuendelea na kazi yake ya katibu tawala wa mkoa.  Kuhusu Maswi, Rais alifafanua kuwa amekamilisha kazi aliyokwenda kuifanya katika taasisi hiyo. Machi 13, 2016, Rais Magufuli alimteua Kidata kuwa Kamishna Mkuu wa TRA.  Kabla ya uteuzi huo, alikuwa Katibu Mkuu wa Wizara ya Ardhi, Nyumba na Maendeleo ya Makazi nafasi aliyoishikilia tangu Agosti, 2013. Machi 23, 2017 aliteuliwa kuwa Katibu Mkuu (Ikulu) akichukua nafasi iliyoachwa wazi na Peter Ilomo ambaye alistaafu. Alidumu katika nafasi hiyo hadi Januari 10, alipoteuliwa kuwa balozi. Novemba 8 mwaka 2018, Rais Magufuli alitangaza kumrejesha Kidata nyumbani na kumvua hadhi ya ubalozi.	1
418	 LEONARD MANG’OHA-DAR ES SALAAM KITUO cha Sheria na Haki za Binadamu (LHRC), kimeitaka jamii kutambua misingi ya uhuru wa habari ili kulinda na kuzuia mashambulizi dhidi ya wanahabari. Kauli hiyo ilitolewa Dar es Salaam jana na Mkurugenzi Mtendaji wa LHRC, Anna Henga na alisema wanatumia siku ya maadhimisho ya uhuru wa habari kukumbuka mashambulio dhidi ya wanahabari na kuenzi wanahabari walioleta mabadiliko chanya katika tasnia ya habari. “Kituo kinapenda kukumbusha wadau wa vyombo vya habari kudumisha misingi imara ya vyombo vya habari ili kuhakikisha uhuru wa vyombo vya habari Tanzania,” alisema. Pia alisema wanatoa wito kwa vyombo vya dola kuhakikisha ulinzi wa uhuru wa kukusanya taarifa na kutoa maoni kwa mujibu wa ibara ya 18 ya Katiba ya Tanzania ya mwaka 1977 pamoja na mikataba ya kimataifa ili kudumisha dhana ya uhuru wa kujieleza. Katika hatua nyingine, LHRC wametambulisha mfumo wa ukusanyaji wa taarifa na matukio ya haki za binadamu kwa njia ya kidijitali kutoka kwa wadau mbalimbali wakiwamo wananchi wa kawaida, waangalizi/watetezi wa haki za binadamu na wadau wengine wa haki za binadamu. Anna alisema mfumo huo utasaidia kujua changamoto za masuala ya haki za binadamu yanayotokea maeneo mbalimbali na kuyafanyia kazi kwa kushirikiana na taasisi nyingine ikiwamo Jeshi la Polisi. Alisema walifikiria kuanzisha mfumo huo baada ya kuona kuwa kuna changamoto kubwa ya utolewaji taarifa wa haki za binadamu hasa kutoka kwa wananchi, walinzi na watetezi wa haki za binadamu.  “Mfumo huu wa kidijitali upo kwa njia za kisasa na rafiki kwa watu wote. Mfumo huu umetengenezwa ili uweze kutumia tovuti, simu janja lakini pia kutumia sms za kawaida. Kwa mantiki hiyo ni wazi utaweza kutumiwa na watu wa aina zote.  “Taarifa ambazo zitakusanywa zitafanyiwa kazi na wafanyakazi wa kituo na kufanya ufuatiliaji kwa Jeshi la Polisi, Tume ya Haki za Binadamu na Utawala Bora, mahakama, wizara mbalimbali na taasisi nyingine.  “Ni matumaini yangu kuwa wadau wote, hasa wananchi, wataupokea mfumo huu kwa mikono miwili na kuutumia ipasavyo ili kwa pamoja tuweze kulinda na kutetea haki za binadamu Tanzania,” alisema Anna.	1
419	 Na MWANDISHI WETU SHANGWE za tamasha la Tigo Fiesta zitakuwa zikirindima Tabora leo kwa wakazi wake kupata burudani ya aina yake kutoka kwa wasanii mbalimbali watakaopanda jukwaani. Wasanii mbalimbali wa muziki wa kizazi kipya wamejipanga kutoa burudani ya uhakika katika Uwanja wa Ali Hassan Mwinyi, ili kuwaridhisha mashabiki wao ambao wana kiu ya kuwaona wakiimba nyimbo kwa kuwashuhudia tofauti na kuwasikiliza redioni au kuwashuhudia kwenye runinga. Wasanii ambao wako mkoani hapa tayari kwa ajili ya kuwapa mashabiki wao burudani katika tamasha hilo la Tigo Fiesta ni pamoja na Chege, Ney wa Mitego, Nandy, Maua Sama, Darassa, Rostam, Mr Blue, Young Dee, Aslay, Jux, Msami na Ben Pol. Wasanii Roma Mkatoliki na Stamina wamekuwa wakiwapagawisha mashabiki wa tamasha hilo kutokana na kuwateka kihisia kupitia wimbo wao wa pamoja uitwao ‘Hivi ama vile’. Pia Chege atakuwa kivutio katika Tigo Fiesta na mashabiki wa muziki wa kizazi kipya watakuwa na shauku ya kutaka kumshuhudia akiimba nyimbo zake mbalimbali, ikiwamo ile mpya ya ‘Runtown’ sambamba na ule wa ‘Kelele za Chura’ aliyomshirikisha mwanadada Nandy, ambaye ni miongoni mwa wasanii watakaokuwapo katika tamasha hilo. Kwa upande wa Ney wa Mitego, anatarajiwa kuwapagawisha wakazi wa Tabora akiwa na wimbo wake wa ‘Wapo’ na nyinginezo. Nandy, ambaye ameonekana kuliteka jukwaa katika Tigo Fiesta tangu ilipozinduliwa jijini Arusha, naye anasubiriwa kwa hamu kutoa burudani akiwa na wimbo wake wa ‘Wasikudanganye’, Nagusagusa na nyinginezo. Meneja wa Tigo Kanda ya Ziwa, Gwamaka Mwakilembe, alisema mwaka huu wameamua kudhamini Fiesta ili kusaidia vipaji vya wasanii na kuwaletea wateja wao burudani pamoja na kuwapatia vifurushi wanaponunua tiketi za Tigo Fiesta kwa Tigopesa. Kauli mbiu ya Tigo Fiesta mwaka huu ni ‘Tumekusoma’ na kwamba baada ya wasanii hao kuuwasha moto Tabora, burudani hiyo itaendelea katika mikoa Dodoma, Iringa, Songea, Njombe, Sumbawanga, Morogoro, Tanga, Kilimanjaro, Mtwara na kuhitimishwa jijini Dar es Salaam. Kwa upande wake, Mwenyekiti wa Kamati ya Maandalizi ya Tigo Fiesta, Sebastian Maganga, alisema kuwa, Tigo Fiesta ni burudani ya kipekee ndani ya Ukanda wa Afrika Mashariki na kwamba mashabiki wamefurahia burudani Arusha na wataendelea kufurahia zaidi katika mikoa mingine. “Tutawaletea wasanii wenye hadhi kulingana na mapendekezo ya mashabiki husika wa mkoa huo, tena wale waliojizolea sifa ndani na nje ya nchi,” alisema.  	4
420	 NCHI wanachama wa Jumuiya ya Maendeleo Kusini mwa Afrika (SADC), zimeguswa na kasi ya uongozi wa Rais John Magufuli kutokana na alivyoendesha mkutano wa wakuu wa nchi na serikali kwa ufanisi kipindi kifupi, baada ya kukabidhiwa uenyekiti.Rais wa Msumbiji, Filipe Nyusi, ameeleza kuguswa na uongozi wa Magufuli wakati akitoa neno kwa niaba ya wakuu wa nchi na serikali za SADC kwenye mkutano wao wa 39 uliohitimishwa jana jijini Dar es Salaam.“Nataka kukupongeza kwa jinsi ulivyoongoza mkutano huu,...umezaliwa jana tu (kwa maana ya kukabidhiwa uenyekiti wa SADC) lakini umekuwa mtoto mkali wa kukimbia kabisa,” alisema na kushangiliwa ukumbini.Amemtakia Rais Magufuli majukumu mema ya uenyekiti na kuahidi kuwa nchi wanachama, zitashirikiana naye bega kwa bega.“Usiwe na wasiwasi sisi tutakufuata,” alisema Nyusi ambaye nchi yake inatarajiwa mwakani kupokea kijiti cha uenyekiti kutoka kwa Rais Magufuli na kuongoza mkutano wa 40 wa jumuiya hiyo.Rais huyo wa Msumbiji, alipongeza mapokezi waliyopata nchini na namna Rais Magufuli alivyoshirikiana naye wakati nchi yake ilipokumbwa na kimbunga kilichosababisha vifo vya watu wengi na uharibifu wa mali.“Magufuli alinipigia simu kuomba nimtaarifu hali ilivyo ili aweze kusaidia. Tunashukuru sana kwa msaada mliotupa na kututia moyo,” alisema Rais Nyusi, ambaye pia alizishukuru nchi wanachama wa SADC zilivyoshirikiana nao katika janga hilo.Aidha, aliwaambia wakuu wa nchi na serikali kuwa watakapokwenda Msumbiji mwakani, atawakaribisha kwa mikono miwili.“Nawakaribisha katika mkutano wa 40 utakaofanyika Maputo,” amesema.Wakati huo huo, Rais Nyusi alimpongeza mwenyekiti wa SADC aliyemaliza muda wake, Rais wa Namibia, Dk Hage Geingob kwa kuwa kiongozi aliyeonesha mfano kwa jumuiya.Juzi baada ya kukabidhiwa uenyekiti, Rais Magufuli katika hotuba yake aliweka wazi msimamo wa mambo anayotaka yafanyike, kwa kusisitiza kuwa nchi za Kusini mwa Afrika si masikini, bali zinatakiwa zihakikishe zinatumia vyema raslimali zake kuwanufaisha wananchi.Alisema anajua kazi ya uenyekiti wa SADC si rahisi ; na kuanisha matatizo yanayokabili ukanda huo, ikiwemo uchumi kutokua na kuinyooshea kidole Sekretarieti ya SADC na kutaka ifanye kazi kwa ufanisi kuhakikisha matatizo hayo yanapatiwa suluhu.Msimamo mwingine alioweka wazi kupitia mkutano huo ni kuhusu vipaumbele vyake, kwa kusisitiza kwamba katika kipindi cha uenyekiti wake, maendeleo ya viwanda yatakuwa kipaumbele chake na akataka kila nchi kuzingatia hilo.	1
421	 Katika hotuba yake ya uzinduzi wa michezo hiyo iliyosomwa juzi na Ofisa Maendeleo Vijana, Tumsifu Mwasambale kwa niaba yake, alisema ameshangazwa na idadi ndogo ya timu shiriki, huku nyingi zikitoa kisingizio kuwa Rais Magufuli amekataza michezo hiyo, ambayo kaulimbiu yake ni ‘Hapa Kazi Tu’ isiwe kisingizio kwa waajiri kuondoa michezo kazini.Alisema endapo Magufuli angekuwa amekataza michezo, asingemteua Nape Nnauye kuwa Waziri wa Habari, Utamaduni, Sanaa na Michezo, hivyo kuwataka viongozi mahala pa kazi kuacha kumsingizia Rais.“Nasema huo ni woga usio na mashiko, ingekuwa hivyo hata Waziri Mkuu (Kassim Majaliwa) asingekutana na viongozi wa mashirikisho na vyama vya michezo kule Dar es Salaam kuzungumzia uimarishaji wa michezo…Nawalaumu sana waliowanyima haki wafanyakazi wanamichezo kuja kushiriki kwenye michezo hii,” alisema Rugimbana.Aliongeza kuwa, anachotaka Rais Magufuli ni uhalisia wa yale yanayofanywa na viongozi wa serikali ni uhakika na kweli na kusiwe na udanganyifu wowote.Alisema michezo mahala pa kazi inasaidia kujenga na kuimarisha afya za wafanyakazi ili waendelee kutoa huduma bora iliyotukuka kwa wananchi na kuongeza tija zaidi mahala pa kazi, pia husaidia kujenga mahusiano mema, ikiwa ni pamoja na kubadilishana mawazo.Pia aliwataka wachezaji kuwa na nidhamu na kuacha vitendo vya utovu wa nidhamu, akionya kuwa, hatasita kuwaripoti kwa waajiri wao wale watakaokiuka mambo hayo.Awali, Kaimu Makamu Mwenyekiti wa Kamati ya Mei Mosi, Joyce Benjamin alishangaa timu nyingi kushindwa kujitokeza katika michezo hiyo, huku wakisingizia Rais Magufuli amezuia, ingawa ukweli hauko hivyo.Alisema kufikia juzi ni timu 14 tu ndizo zilizokuwa zimefika Dodoma kushiriki mashindano hayo, tofauti na miaka mingine ambayo huwa na timu zaidi ya maradufu.“Kumbukeni Rais ni mmoja wa wanamichezo na ndio maana hata wakati wa kampeni tulimuona wote akipiga pushapu jukwaani, sasa iweje leo hii viongozi wa sehemu za kazi waseme amekataza michezo, michezo hii ni mikubwa imepata baraka zote kutoka TUCTA (Shirikisho la Vyama vya Wafanyakazi) na Baraza la Michezo la Taifa (BMT),” alisema Benjamin.Michuano hiyo inashirikisha michezo ya soka, netiboli, kuvuta kamba, karata, bao, vishale, riadha na mbio za baiskeli.	2
422	 WAKATI watahiniwa 427,181 leo wakianza mitihani ya Kidato cha Nne (CSEE) na Maarifa (QT), Baraza la Mitihani la Tanzania (NECTA) limesema watakaobainika kufanya udanganyifu au kuiba mitihani hiyo watachukuliwa hatua kali za kisheria, ikiwemo kuvifutia vituo usajili pamoja na watahiniwa wake kufutiwa matokeo.Akizungumza na waandishi wa habari jana jijini Dar es Salaam, Katibu Mtendaji wa Baraza hilo, Dk Charles Msonde alisema mitihani hiyo inayoanza kufanyika leo hadi Novemba 23, 2018 itafanywa kwenye jumla ya shule za sekondari 4,873 na Vituo vya Watahiniwa wa Kujitegemea 1,072.“Jumla ya watahiniwa 427,181 wamesajiliwa kufanya mtihani wa Kidato cha Nne 2018 ambapo kati yao watahiniwa wa shule ni 368, 227 na watahiniwa wa kujitegemea ni 58,954,” alisema. Aidha alisema kati ya watahiniwa wa shule 368,227 waliosajiliwa, wanaume ni 180,908 sawa na asilimia 49.13 na wanawake ni 187,319 sawa na asilimia 50.87. Aidha watahiniwa wenye mahitaji maalumu wapo 562 kati yao 372 ni wenye uoni hafifu, 44 ni wasioona, 109 wenye ulemavu wa kusikia na 37 ni wenye ulemavu wa viungo vya mwili. Alisema, mwaka 2017 idadi ya watahiniwa wa shule waliosajiliwa walikuwa 323,513 hivyo kuna ongezeko la jumla ya watahiniwa 44,714 sawa na asilimia 13.82 kwa mwaka 2018 ikilinganishwa na mwaka 2017.“Kati ya watahiniwa wa kujitegemea 58,954 waliojisajili, wanaume ni 26,964 sawa na asilimia 45.74 na wanawake ni 31,990 sawa na asilimia 54.26,” alisema. Aidha watahiniwa wa kujitegemea wenye mahitaji maalumu wapo 384 ambapo wenye uoni hafifu ni 368 na wasioona ni 16.Mwaka 2017 idadi ya watahiniwa wa kujitegemea waliosajiliwa walikuwa 62,425. Dk Msonde alisema jumla ya watahiniwa 14,348 wamesajiliwa kufanya Mtihani wa Maarifa (QT), 2018 ambapo wanaume ni 6,358 sawa na asilimia 44.31 na wanawake ni 7,990 sawa na asilimia 55.69. Mwaka 2017 idadi ya watahiniwa wa Mtihani wa Maarifa waliosajiliwa walikuwa 16,279. Alisema, maandalizi yote kwa ajili ya mtihani hiyo yamekamilika.“Mtihani wa kidato cha nne ni muhimu kwa wanafunzi na jamii kwa ujumla kwa kuwa unapima uwezo na uelewa wa wanafunzi katika yale yote waliyojifunza kwa kipindi cha miaka minne,” alisema. Aidha alisema, matokeo ya mtihani huo hutumika katika uchaguzi wa wanafunzi wanaojiunga na elimu ya juu ya sekondari pamoja na fani mbalimbali za utaalamu wa kazi kama vile afya, kilimo, ualimu na ufundi hivyo ni muhimu kwa wanafunzi, wazazi, jamii nzima na Taifa kwa ujumla kutambua na kuithamini.“Baraza linatoa mwito kwa Kamati za Mitihani za Mikoa na Halmashauri/ Manispaa kuhakikisha kuwa taratibu zote za uendeshaji wa mitihani ya Taifa zinazingatiwa ipasavyo. Kamati zihakikishe kuwa mazingira ya vituo vya mitihani yapo salama, tulivu na kuzuia mianya yote inayoweza kusababisha kutokea udanganyifu,” alisema.Pia baraza hilo lilitoa mwito kwa wasimamizi wote kufanya kazi yao kwa umakini na uadilifu wa hali ya juu na kuwaasa kujiepusha na vitendo vya udanganyifu.Dk Msonde alisema wanaamini kwamba waalimu waliwaandaa wanafunzi wao vizuri katika kipindi chote cha miaka minne ya elimu ya sekondari, hivyo ni matarajio ya baraza kwamba watafanya mitihani yao kwa kuzingatia kanuni za mitihani na atakayekiuka kanuni hizo au kufanya udanganyifu atafutiwa matokeo yote. “Baraza linawataka wamiliki wote wa shule kutambua kuwa shule zao ni vituo maalumu vya mitihani na hivyo hawatakiwi kwa namna yoyote kuingilia majukumu ya wasimamizi wa mitihani katika kipindi chote cha ufanyikaji wa mtihani.Baraza halitosita kukifutia kituo chochote cha mtihani endapo litajiridhisha kuwa uwepo wake unahatarisha usalama wa mitihani ya Taifa,” alisema. Alitoa mwito kwa jamii kutoa ushirikiano unaotakiwa katika kuhakikisa mitihani ya kidato cha nne na Maarifa 2018 inafanyika kwa amani na utulivu.“Wananchi wanaombwa kuheshimu eneo la mitihani na kuhakikisha kuwa hakuna mtu yeyote asiyehusika na mitihani anayeingia kwenye maeneo ya shule katika kipindi chote cha mitihani. Tukifaya hivyo tutawawezesha watoto wetu kufanya mitihani kwa amani na utulivu,” alisema.	1
423	Hadija Omary, Lindi Bodi ya Barabara Mkoa wa Lindi, imeziagiza Halmashauri ya Wilaya ya Ruangwa na Kilwa kulipa malimbikizo ya madeni ya Sh milioni 15.3 ambazo zilikuwa ni fedha za matazamio za wakandarasi. Hayo yameibuka katika taarifa ya utekelezaji wa majukumu ya Wakala wa Barabara Mijini na Vijijini (TARURA) Mkoa wa Lindi kubaini kuwa miongoni mwa changamoto zinazokwamisha utekelezwaji wa majukumu ni malimbikizo mengi ya madeni ya wakandarasi ambao wamefanya kazi katika baadhi ya Halmashauri kwa kipindi cha mwaka 2015/216 na 216/2017. Mhandisi Msaidizi TARURA Mkoa wa Lindi, Aloyce Nombo amesema fedha hizo ni za matazamio ya wakandarasi ambazo zilitakiwa kuhamishwa kwenye akaunti ya amana za halmashauri na kuingizwa katika akaunti za TARURA  ambapo Halmashauri ya Kilwa inadaiwa kiasi cha sh.81,183,370 huku halmashauri ya wilaya ya Ruangwa ikiwa na deni la sh.72,338,270. “Ziko changamoto nyingi zinazoikabili ofisi TARURA ikiwamo ukosefu wa magari ya usimamizi hasa kwa Halmashauri ya Kilwa, Liwale, Nachingwea na Lindi pamoja na ukosefu wa vyumba vya kutosha kwa ajili ya ofisi,” amesema Nombo. Hata hivyo, Nombo amesema kwa kushirikiana na Katibu Tawala Mkoa, Wakurugenzi wa Halmashauri, Mratibu na Mameneja wameweza kuzikabili na kufanya kazi ziweze kufanyika kwa ufasaha. Nombo pia amesema katika mwaka wa fedha 2017/2018 TARURA Mkoa wa Lindi umetengewa fedha Sh bilioni 7.4 ambapo Sh bilioni saba ni kwa ajili ya matengenezo na usimamizi wa miradi ya barabara na Sh milioni 4.2 kwa ajili ya miradi ya maendeleo. Kwa upande wake Mkurugenzi wa Halmashauri ya Wilaya ya Kilwa, Zablon Bugingo amesema Halmashauri yake inalitambua deni hilo na mkakati walionao kwa sasa ni kulipa ambapo tayari wameshaingiza kwenye bajeti ya 2018/19.	1
424	 Petro alisema ujumbe wa mbio hizo ambazo mwaka huu zinatimiza miaka 10 tangu kuanzishwa kwake ni kupiga vita ujangili wa wanyama.Alisema mbio hizo zitaanzia katika lango kuu la kuingilia na kutokea hifadhi ya Bonde la Ngorongoro na kumalizikia mjini Karatu katika Uwanja wa Mazingira Bora.Mbali na mbio za nusu marathon, pia kutakuwepo na mbio za tano pamoja na zile za 2.5, ambazo zitakuwa za watoto wadogo.Alisema kumekuwa na mauaji ya kinyama kwa wanyama kama tembo na faru, kwa ajili ya pembe zao huku twiga na pundamilia wakiuawa kwa ajili ya nyama zao.Petro alisema kuwa katika mbio za kilometa 21 wanariadha wa Tanzania watashiriki kwa Sh 5,000 wakati wageni watalipa dola za Marekani 50.Kwa upande wa mbio za kilometa 2.5 kwa watoto wale wa Tanzania watashiriki bure wakati wageni watatozwa dola tano za Marekani.Wakati wa shiriki wa mbio za kilometa tano, ambazo zitashirikisha wafanyakazi wa mashirika mbalimbali, washiriki watano hadi 10 watatoa dola za Marekani 1,500 huku mshiriki Mtanzania atatoa Sh 10,000 wakati mtanzania atalipa Sh 10,000.	2
425	Umoja wa Mataifa umezindua mpango wa kudhibiti ugaidi kwa kufuatilia wasafiri ili kuimarisha ushirikiano wa kimataifa na kuboresha uwezo wa kubaini na kuzuia safari za magaidi. Kupitia ofisi ya kukabiliana na ugaidi, UNOCT, uzinduzi huo umefanyika wakati wa kikao cha ngazi ya juu kilichofanyika kwenye makao makuu ya Umoja wa Mataifa jijini New York, Marekani. Akizungumza kwenye uzinduzi huo, Katibu Mkuu wa Umoja wa Mataifa, Antonio Guterres amesema mpango huo unaohusisha kuanzishwa kwa vitengo vya safari katika nchi husika, umekuja wakati muafaka kwa kuwa zama za sasa kuna mienendo mingi inayohusisha wapiganaji wa kigeni na magaidi kusafiri kutoka kona moja hadi nyingine ya dunia. “Miaka miwili tu iliyopita, tulikadiria kuwa zaidi ya wapiganaji magaidi wa kigeni 40,000, kutoka zaidi ya nchi 110 walisafiri kujiunga na makundi ya kigaidi nchini Syria na Iran. Na kufuatia kitendo cha magaidi wa ISIL kufurushwa kwenye maeneo yao, magaidi wengi wanajaribu kurejea nyumbani au wanasaka maeneo salama au kwingineko kwenye mapigano,”amesema Guterres. Amesema wengi wao wana mafunzo ya hali ya juu wanaweza kufanya mashambulizi na wengine wana matumaini ya kusaka wafuasi wapya, kwa hiyo, “kuwabaini na kusambaratisha magaidi hawa na wahalifu wengine hatari kabla hawajafanya shambulio ni kipaumbele cha jamii ya kimataifa.” Kwa mujibu wa Katibu Mkuu, mpango huo “utasaidia nchi wanachama wa Umoja wa Mataifa kukusanya, kuchakata na kubadilishana taarifa za safari na mamlaka nyingine bobezi za kitaifana kimataifa huku wakiheshimu faragha na masuala mengine”.	0
426	CHRISTINA GAULUHANGA-DAR ES SALAAM WAZIRI wa Ardhi, Nyumba na Maendeleo ya Makazi, Wiliam Lukuvi ametangaza kushuka kwa gharama za urasimishaji makazi kutoka Sh 250,000 inayotozwa hivi sasa na kampuni za upimaji na kuwa Sh150,000. Hayo aliyasema   Dar es Salaam jana katika kikao na wapimaji. Alisema gharama zilizokuwa zinatozwa na kampuni za upimaji ni kubwa na kusababisha wananchi wengi kushindwa kumudu. Alisema wenye makazi holela wengi wao wana vipato vya chini walishindwa kununua viwanja vya serikali vyenye hati hivyo kuwatoza gharama kubwa ni kuzidi kuwabebesha mzigo. “Hakuna sababu za kutoza fedha nyingi kwani nimefanya utafiti na kubaini kampuni hizi zinajipatia fedha nyingi kwa kutoza Sh 250,000. “Kwa hiyo kuanzia leo ninatangaza kushusha gharama hadi kufikia Sh 150,000 na kwa ambaye hawezi aache kazi hiyo,”alisema Lukuvi. Waziri Lukuvi alisema hadi sasa kuna kampuni zaidi ya 70 ambazo zimesajiliwa upimaji lakini zinazofanya vizuri ni chache hivyo atahakikisha wanaofanya shughuli hiyo chini ya kiwango anawafutia vibali. “Tumeshindwa kuchukua hatua kwa muda mrefu kuwafutia wapimaji wanaofanya kinyume kwa sababu mkurugenzi upimaji alikuwa hajateuliwa lakini siku si nyingi atateuliwa na hatua zitachukuliwa,” alisema Lukuvi. Alisema urasimishaji ni haki ya kila mwananchi isipokuwa hauwahusu watu wanaoishi mabondeni kwenye ardhi oevu na maeneo ya huduma za  jamii. Hata hivyo alitoa  onyo kwa wapimaji hao kuhakikisha wanasimamia shughuli za upimaji hadi mwisho na mmiliki wa ardhi abakie kulipa   gharama tu. Alisema zipo baadhi ya kampuni zimekuwa zikifanya kazi chini ya kiwango na kujivunia viongozi wa mitaa jambo ambalo si sahihi . Aliagiza kuanzia sasa tenda za urasimishaji makazi zitolewa na halmashauri ya wilaya husika. Pia alitoa onyo kwa watendaji wa wizara hiyo ambao wanamiliki kampuni za upimaji kuacha kutumia muda na vifaa vya ofisi kwa ajili ya masilahi yao binafsi.   Lukuvi alisema pia kuwa shughuli za utoaji leseni za makazi zimeanza mkoani Dar es Salaam na hadi sasa watu 60,000 wamepata leseni hizo. Alisema leseni hizo zinatolewa kwa gharama ya Sh 5,000 ambazo zinadumu kwa miaka mitano na zinatolewa kwa watu wasio na hati. Alisema  utoaji leseni utakuwa endelevu nchi nzima ambako kwa Dar es Salaam utafanyika kwa miezi mitatu na baadaye nchi nzima. Alisema takwimu zilizopo zinaonyesha asilimia 70 ya wananchi hawalipi kodi  hivyo shughuli za utoaji leseni zitasaidia ongezeko la mapato kwa kukusanya Sh bilioni 24.	1
427	 Na Christian Bwaya, MTOTO wa jirani yangu yuko likizo.  Imebidi arudi nyumbani kwa sababu shule ya bweni anakosoma imefungwa hivi majuzi. Ingawa inatarajiwa angepumzika wakati huu wa likizo, bado mtoto ametengenezewa ratiba nyingine kumwezesha kuendelea na masomo ya ziada ‘twisheni’ kwenye shule ya jirani. Mpango huu maalumu umemwekea mtoto wa jirani yangu mkazo zaidi kwenye maeneo kama mwandiko, hesabu za kuzidisha na kugawanya pamoja na lugha. Ratiba hii ya likizo ni ngumu kidogo kwa mtoto. Kwanza, mtoto analazimika kuondoka nyumbani asubuhi na kurudi saa nane mchana.  Hakuna muda wa kupoteza.  Lakini pia, mtoto hurudi na kazi nyingi za nyumbani ambazo ni sharti zikamike kabla ya siku inayofuata. Bahati nzuri, walimu wake wanaolipwa fedha za ziada kwa kazi kubwa wanayofanya wanajituma zaidi kuliko inavyokuwa wakati shule zimefunguliwa. Kujituma huko kunatafsirika kwenye wingi wa kazi ambazo mtoto hurudi nazo kila siku. Jambo hili linafanyika kwa nia njema. Jirani yangu kwa kweli anafanya haya yote kwa lengo la kumwandalia mtoto maisha mazuri. Kama mzazi msomi, anaelewa na sisi tunakubaliana naye kuwa elimu ni ufunguo wa maisha. Ujinga, kwa upande mwingine, ni adui wa maendeleo. Maendeleo haya ya ‘kisasa’ yametufanya wazazi tuwe na matarajio makubwa kwa watoto kuliko ilivyokuwa zamani. Tumewatengenezea watoto shinikizo kubwa la kufanikiwa. Ili kukidhi matarajio hayo, tumeamini mtoto lazima asome na kufaulu. Tunapima mafanikio ya mtu kwa kigezo cha ufaulu wa mitihani. Hakuna tatizo la kuwa na matarajio makubwa. Kufikiri mambo makubwa ni kichocheo cha kujituma na kujibidiisha. Anachokifanya jirani yangu kimsingi ni kumtengenezea mtoto mazingira ya kuelimika ili hatimaye awe na maisha mazuri. Badala ya mtoto kushinda nyumbani akiangalia televisheni, kwenda shule kunamsaidia. Kadhalika pale ambapo mtoto anapokuwa na shida ya kitaaluma, inakuwa rahisi kupata msaada wakati huu wa likizo. Hata hivyo, matarajio hayo lazima yazingatie hali halisi. Upo uwezekano wa matarajio haya kuleta changamoto zisizotarajiwa. Kwa mfano, kwa sababu ya matarajio makubwa, wazazi hawako tayari kuona mtoto ‘anacheza cheza’ nyumbani.  Mtoto mwenye miaka mitatu, kwa mfano, anaanza kutarajiwa ajue kusoma, kuandika na kuhesabu. Walimu nao wanakuwa na kazi ya kuhakikisha wanafikia matarajio hayo ya wazazi. Walimu hawa wa elimu ya awali, mathalani, wanajenga imani kuwa shughuli ya maana waliyonayo kama walimu bora ni kuhakikisha mtoto mdogo ‘anaivishwa kitaaluma.’ Wazazi hawatarajii mtoto acheze, aimbe, akosee, afeli, ajifunze. Muhimu kwao ni mtoto ‘kushika masomo’, ikiwamo kujua Kiingereza. Hiki ndicho kinachomkabili jirani yangu anayempeleka mwanawe wa darasa la kwanza ‘twisheni.’ Haamini kuwa mtoto anaweza kufanya vizuri bila ‘nguvu za ziada.’ Matarajio haya makubwa yana athari kadhaa kwa watoto. Kwanza, watoto wanajikuta wakitumia muda mwingi kwenye masuala ya kitaaluma ambayo wakati mwingine yanazidi umri wao. Eneo la uelewa wa mambo linawekewa msisitizo mkubwa kuliko maeneo mengine ya muhimu kwenye kimakuzi. Pili, ukubwa wa matarajio haya unatufanya wazazi tusitambue juhudi kubwa zinazofanywa na watoto. Mtoto wa jirani yangu anafanya vizuri lakini kwa maoni ya mzazi, bado. Hali kama hii inaweza kumkatisha tamaa mtoto ambaye kimsingi analazimika kuwa mtu mzima kabla ya wakati wake. Mwandishi ni Mhadhiri wa Saikolojia, Chuo Kikuu cha Kikatoliki Mwenge, Moshi. Blogu: http://bwaya.blogspot.com, 0754870815.	3
428	 Akizungumza na gazeti hili, Mwenyekiti wa chama hicho, Jackson Songora ameomba serikali iwasisize wawekezaji ili waweze kupata udhamini.“Naiomba serikali iweze kuwashawishi wafanyabiashara na viwanda viweze kutusaidia tupate udhamini kuweza kudhamini timu zetu za hapa ili tuweze kupata ufanisi katika ligi yetu. Kwa muda mrefu timu hizi hazina udhamini,” alisema Songora.Pia ameiomba serikali kutenga bajeti katika bunge kwa ajili ya maendeleo ya soka ili kuongeza hamasa kwa vijana badala ya kuachia Shirikisho la Mpira wa Miguu Nchini(TFF) na vyama vya mikoa (FA). Songora pia ameiomba serikali kutenga vituo au shule kila mkoa kwa ajili ya michezo ili kupata vipaji vya soka.Kwa upande wake katibu wa MZFA, Naseeb Mabrouk ameahidi kushirikiana na serikali ili kuhakikisha wanapata udhamini kwa ajili ya timu za Mwanza ambazo zipo katika ligi tofauti ikiwemo Toto Africans, Mbao FC, Alliance FC na Pamba FC.Mabrouk pia alisema MZFA itashirikiana na mamlaka zinazohusika na kuratibu mashindano ya Shule za Msingi (UMITASHUMTA) na yale ya Shule za Sekondari (UMISSETA), ili kuweza kukuza mchezo wa soka kuanzia ngazi za wilaya hadi Taifa.	2
429	 Msemaji wa FC Platinum, Chido Chizondo alisema mazungumzo yanaendelea baina ya pande hizo mbili kwa matumaini ya kufikia muafaka.“Naweza kuthibitisha kwamba, Yanga imeonesha nia ya kumchukua Donald Ngoma, mazungumzo yameanza lakini hakuna makubaliano yaliyofikiwa hadi sasa,” alisema Chizondo.Mshambuliaji tegemeo wa FC Platinum, Donald Ngoma yuko mbioni kutua kwa vigogo wa Tanzania, Yanga SC kutoka timu ya Zvishavane.Ngoma, ambaye mkataba wake unamalizika Platinum mwishoni mwa msimu ujao, aliivutia Yanga wakati timu hizo zilipokutana katika mchezo wa 32 Bora Kombe la Shirikisho Afrika.Yanga iliitoa FC Platinum kwa jumla ya mabao 5-2, ilishinda 5-1 Uwanja wa Taifa, Dar es Salaam kabla ya kufungwa 1-0 Uwanja wa Mandava huko Zvishavane.	2
430	Na TUNU NASSORO-DAR ES SALAAM  CHAMA cha ACT Wazalendo kimeainisha maeneo ya kipaumbele ambayo itakuwa ndiyo dira yake kwa mwaka huu mpya 2018. Vipaumbele hivyo ni pamoja na uchaguzi wa ngazi zote kwa mujibu wa Katiba ya chama hicho na misingi ya kidemokrasia. Akitoa mwelekeo huo kwa vyombo vya habari jana, Katibu wa Itikadi, Uenezi na Mawasiliano kwa Umma wa ACT Wazalendo, Ado Shaibu, alisema Kilele cha uchaguzi kitakuwa mwezi Agosti, 2018 mkutano mkuu kama chombo cha juu zaidi cha maamuzi chenye uwakilishi kutoka kila jimbo utafanyika Jijini Mbeya na kuchagua viongozi wa juu wakiwamo Kiongozi wa chama, Mwenyekiti na Makamu wenyeviti. “Tunatoa wito kwa wanachama wote katika ngazi mbalimbali kujitokeza kugombea. Mkutano Mkuu utatanguliwa na Mkutano Mkuu wa kidemokrasia ambalo ni jukwaa la chama linalotumika kujadili masuala mbalimbali ya kitaifa”alisema Aidha Shaibu alitaja kipaumbele kingine kuwa ni kuimarisha ushirikiano na wafanyakazi na vyama vya wafanyakazi. Alisema Kamati Kuu iliazimia kuimarisha ushiriki wa chama chao kwenye mapambano ya wafanyakazi kwa kutambua kwamba wafanyakazi, serikalini na kwenye sekta binafsi wanakabiliwa na changamoto mbalimbali zikiwamo za mishahara na mazingira duni ya kazi na vitendo pamoja na mbalimbali vya uonevu vinavyofanywa na waajiri wao. Katika mwelekeo huo, Shaibu alisema ACT wazalendo  kitaongeza maradufu ushirikiano na vyama vingine vya upinzani kwenye mapambano ya kupigania demokrasia na Katiba mpya. “Jambo hili linasukumwa na ukweli kwamba Serikali imejipambanua bila soni kuwa hodari katika kuivunja misingi ya demokrasia nchini. Vita ya kuitetea na kuilinda misingi ya kidemokrasia haiwezi kufanikiwa bila ushirikiano madhubuti baina ya vyama vya upinzani na wananchi kwa ujumla,”alisema	1
431	 VIONGOZI wa mbio za Mwenge wamekataa kuzindua kiwanda cha kukamua mchuzi wa zabibu kilichoanzishwa na Ushirika wa Kulima wa Zabibu na Masoko (UWAZAMAM) kwa kukosa leseni ya Mamlaka ya Dawa na Vifaa Tiba (TMDA).Akizungumza baada ya kukagua mradi, nyaraka za kuendesha kiwanda kwa takribani saa moja, Kiongozi wa Mbio za Mwenge wa Uhuru kitaifa mwaka huu, Mzee Mkongea Ali alifikia hitimisho kutozindua kiwanda hicho. Ali alimwagiza Mkuu wa Wilaya ya Dodoma Mjini, Patrobas Katambi aje kukagua kiwanda hicho na kukizindua lakini Mbio za Mwenge mwaka huu hazitazindua.Pia aliwaagiza Taassisi ya Kupamba na Kuzuia Rushwa (Takukuru) kwenda kuchunguza mapato ya kiwanda hicho ambazo ni Sh milioni 520, lakini wamekuwa hawalipi chochote serikalini kutokana na kukosa leseni.Alisema anashangaa wakulima wadogo wana leseni iweje wao wasiwe na leseni ya kuendeshea kiwanda hicho. Alisema katika uchunguzi wao wamebaini pia hawana machine ya risiti ya kielektoniki (EFD) kitendo kinachoonesha kuna watu wanapata au kukusanya mapato ya kiwanda bila kuipa serikali mapato yake. Kiwanda hicho tangu kuanzishwa kwake mwaka 2016, kimechakata tani 385.9 za zabibu na kupata lita 289,425 za mchuzi ambapo lita moja iliuzwa Sh 1,800, hivyo wakapata jumla ya Sh milioni 520.9.Akizungumza Mbunge wa Dodoma Mjini ambaye pia ni Naibu Waziri, Ofisi ya Warizi Mkuu anayeshughulikia Kazi, Vijana na Ajira, Anthony Mavunde alisema anamshukuru Rais John Magufuli kwa kupunguza bei ya mchuzi wa zabibu kutoka Sh 3,315 hadi Sh 450, hivyo kusaidia wakulima wengi kuuza zabibu na viwanda kununua. Katika Halmashauri ya Jiji la Dodoma, Mwenge wa Uhuru ulikagua na kuweka jiwe la msingi na kutembelea miradi ya maendeleo yenye thamani ya Sh bilioni 11.6.Awali, akikabidhi Mwenge wa Uhuru, Mkuu wa Wilaya ya Chamwino, Vumilia Nyamoga alisema wameweza kuzindua miradi mitano yenye thamani ya Sh milioni 627.05. Akipokea mwenge huo, Mkuu wa Wilaya ya Dodoma, Patrobas Katambi alisema utatembelea na kukagua miradi saba, huku miradi mitatu itawekewa jiwe la misingi, mitatu mingine itazinduliwa na mmoja utatembelewa. Mwenge utaendelea wilaya ya Chemba, Kondoa na Bahi, Mwenge huo ulishakimbizwa katika wilaya za Kongwa, Mpwapwa na Chamwino.	1
432	 RAIS John Magufuli amewaapisha viongozi watatu aliowateua hivi karibuni katika Ikulu ya Chamwino mkoani Dodoma, huku akimwagiza Mkurugenzi mpya wa Taasisi ya Kuzuia na Kupambana na Rushwa (Takukuru), Diwani Athuman kuisafi - sha taasisi hiyo. V iongozi walioapishwa ni Katibu Mkuu Wizara ya Afya, Maendeleo ya Jamii, Jinsia, Wazee na Watoto (anayeshughulikia Maendeleo ya Jamii, Jinsia, Wazee na Watoto), Dk John Jingu, Balozi wa Tanzania nchini Uganda, Dk Aziz Mlima na Mkurugenzi Mkuu wa Takukuru, Athumani.Hafla ya kuapishwa kwao ilihudhuriwa na viongozi mbalimbali wakiwemo Makamu wa Rais, Samia Suluhu Hassan, Waziri Mkuu, Kassim Majaliwa, Spika wa Bunge Job, Ndugai na Katibu Mkuu Kiongozi, Balozi John Kijazi. Wengine ni mawaziri, viongozi wakuu wa vyombo vya ulinzi na usalama na viongozi wa Mkoa wa Dodoma wakiongozwa na Mkuu wa Mkoa huo, Dk Binilith Mahenge. Akizungumza baada ya kuwaapisha, Rais Magufuli alimtaka Mkurugenzi Mkuu wa Takukuru, Athumani kuongeza kasi ya kushughulikia tatizo la rushwa nchini kwa kuhakikisha wote wanaokabiliwa na tuhuma za kujihusisha na rushwa wanafikishwa mahakamani na sheria inachukua mkondo wake.Pia alimtaka kuuangalia upya muundo wa Takukuru ili uweke bayana majukumu ya Naibu Mkurugenzi Mkuu wa Takukuru, na kuhakikisha watendaji wa taasisi hiyo wanaoonekana kutofanya kazi kwa tija na kujihusisha na vitendo vya rushwa kuchukuliwa hatua, ikiwa ni pamoja na kuondolewa kazini na kufikishwa mahakamani. “Nataka ukaisafishe Takukuru, kuna baadhi ya wafanyakazi wa Takukuru wanajihusisha na rushwa, kawaondoe, nataka kuona Takukuru inashughulikia rushwa kweli kweli hasa rushwa kubwa kubwa, ukipita huko vijijini wananchi wanateseka sana, wananyanyaswa na kuna dhuluma nyingi sana, na tatizo kubwa ni rushwa,” alisisitiza Rais Magufuli.Kwa upande wa Dk Jingu, alimtaka kwa kushirikiana na viongozi wengine wa Wizara ya Afya, Maendeleo ya Jamii, Jinsia, Wazee na Watoto kufuatilia usajili na utendaji kazi wa mashirika yasiyo ya kiserikali (NG Os) na kuhakikisha yanafanya kazi kwa kuzingatia sheria ambazo pamoja na mambo mengine zinayataka kuendesha shughuli zao kwa uwazi hususani masuala ya mapato na matumizi ya fedha za ufadhili wa shughuli zake.Pia alimtaka Balozi wa Tanzania nchini Uganda, Dk Mlima kusimamia vizuri ushirikiano wa Tanzania na Uganda hasa biashara na uwekezaji unaoendelea kati ya nchi hizo mbili na kuhakikisha Tanzania inanufaika na ushirikiano huo. V iongozi walioapishwa na Rais Magufuli pia wamekula kiapo cha uadilifu kwa watumishi wa umma kilichoongozwa na Kamishna wa Maadili, Jaji mstaafu, Harold Nsekela na baada ya viapo vyao wamemshukuru Rais Magufuli kwa kuwateua na wamemuahidi kufanya kazi kwa juhudi, maarifa na kwa kutanguliza maslahi ya Taifa.	1
433	Amina Omari, Korogwe Mkuu wa mkoa wa Tanga, Martin Shigela amewaagiza Tanroads na Wakala ya Barabara Vijijini na mijini (TARURA) kufanya tathimini ya uharibifu wa miundombinu iliyotokana na athari za mvua mkoani humo. Ameyasema hayo leo wakati alipowatembelea waathirika wa mafuriko katika wilaya ya Korogwe mkoani humo. Amesema kuwa mvua hiyo imeweza kuleta athari kubwa za miundombinu pamoja na maeneo ya huduma za jamii. “Niwaagize taasisi zinazohusika na miundombinu kufanya tathimini ili tujue athari zilizotokea na tuweze kupanga bajeti ya kushughulikia athari hizo” amesema RC Shigela. Awali Mbunge wa Jimbo la Korogwe Vijijini Timotheo Mzava amesema kuwa jumla ya nyumba 64 ziliweza kuzingirwa na maji kutokana namvua hizo	1
434	 SHIRIKA la Umoja wa Mataifa la Elimu, Sayansi na Utamaduni (UNESCO) limesema kati ya mwaka 1994/2018 waandishi 1,307 wameuawa duniani wakati wakifanya kazi zao za uandishi wa habari katika maeneo mbalimbali.Kati yao, waandishi 99 waliuawa mwaka jana wakati wakifanya kazi za uandishi katika maeneo mbalimbali duniani. Takwimu hizo zilitolewa na Mwakilishi wa Mkurugenzi Mkuu wa Unesco, Audrey Azoulay, Mkuu wa Idara ya Mawasiliano na Habari wa Unesco, Nancy Kaizilege katika siku ya kwanza ya maadhimisho ya uhuru wa vyombo vya habari duniani inayofanyika kimataifa Mei 3, kila mwaka, iliyofanyika jijini hapa. “Hali ya kutokujali uhalifu dhidi ya waandishi wa habari ni tishio linaloathiri jamii.Tishio hili linafanya tuwe macho wakati wote. Lazima tusimame pamoja, tushikamane ili kulinda uhuru wa kujieleza na usalama wa waandishi wa habari,” alisema. Azoulay alisema katika mazingira ya sasa kumekuwa na kukithiri kwa vitendo vya kuwazuia waandishi kufanya kazi zao, kukatazwa, kupotea na hata kuuawa wakati wakitekeleza kazi zao.Alisema mataifa yote wanachama, pamoja na mashirika ya kiraia na mashirika ya kitaalamu, katika siku hiyo wanasherehekea uhuru wa vyombo vya habari na haki ya kupata habari, ambayo ni muhimu kwa jamii yoyote ya kidemokrasia. Kaulimbiu ya maadhimisho hayo ya 26 ni “Vyombo vya Habari kwa Demokrasia: Tasnia ya Habari na Uchaguzi katika Nyakati za Upotoshaji wa Taarifa” ambapo katika mwaka huu, mkutano wa kimataifa umeandaliwa pamoja na serikali ya Ethiopia na Umoja wa Afrika huko Addis Ababa, kuanzia Mei 2 hadi 3.Kauli hiyo inajadiliwa katika mikutano na matukio mengi duniani kote- ikizingatia mazingira ya sasa, ikiwemo kukithiri kwa vitendo kama uzuizi, unyanyasaji, kukamatwa kinyume cha sheria na hata mauaji, ambayo huzuia waandishi wa habari kufanya kazi zao kwa uhuru.Awali, Mwenyekiti wa Kamati ya maandalizi ya siku ya uhuru wa vyombo vya habari, Nevil Meena alisema uhuru wa vyombo vya habari nchini umekuwa ukiendelea kushuka kutokana na ripoti mbalimbali zinazotolewa. Alisema ripoti ya waandishi wasio na mipaka iliyotolewa Aprili mwaka huu, inaonesha kwamba uhuru wa vyombo vya habari umeshuka nchini kwa nafasi 35 kutoka nafasi ya 93 kati ya 180 ya mwaka 2018 hadi nafasi ya 118 katika mwaka huu.	1
435	 WAWAKILISHI wa Tanzania kwenye michuano ya Kombe la Shirikisho Afrika, Yanga SC, leo watakuwa na kibarua kizito pale watakapokuwa uwanja wa Moi Kasarani, Nairobi Kenya, kucheza na wenyeji wao Gor Mahia.Yanga wataingia kwenye mchezo huo bila huduma ya baadhi ya wachezaji wake muhimu, akiwemo Kelvin Yondani na Hassan Kessy waliogoma kujiunga na kambi ya timu hiyo wakishinikiza kulipwa malimbikizo yao.Aidha, wawakilishi hao wa Tanzania pia watawakosa Mrisho Ngassa, Haritier Makambo na Deus Kaseke waliosajiliwa hivi karibuni ikielezwa hawakupata vibali kutoka kwa Shirikisho la Soka Afrika (Caf).Ushindi kwenye mchezo huo ni muhimu kwa Yanga walio kundi D ambao ndio wanashika mkia wakiwa na pointi moja huku USM Alger wakiongoza kundi kwa kufikisha pointi nne na Gor Mahia na Rayon Sports wote wakiwa na pointi mbili.Yanga walianza vibaya hatua hii ya makundi baada ya mchezo wao wa kwanza wakiwa ugenini mjini Algiers, wakicheza na USM Alger kushushiwa kipigo kizito cha mabao 4-0 kisha kutoka suluhu na Rayon kwenye Uwanja wa Taifa, Dar es Salaam.Gor Mahia wanaonolewa na kocha wa zamani wa Simba, Dylan Kerr wataingia kwenye mchezo huo wakiwa na jeuri kufuatia kuwa washindi watatu wa Kombe la Kagame lililomalizika hivi karibuni, Dar es Salaam baada ya Juni kutwaa ubingwa wa SportPesa.Wapinzani wao walijitoa kushiriki michuano hiyo kwa madai hawakuwa na wachezaji kutokana na kukabiliwa na ukata. Akizungumzia mchezo huo, kocha mkuu wa Yanga, Mwinyi Zahera alisema kuwa kutokuwepo kwa wachezaji hao kumevuruga mipango yake lakini anaamini haitawaathiri.“Sio wageni kwangu nimekuwa nikiwaangalia Gor Mahia kwenye TV najua udhaifu na uimara wao, hivyo mchezo hautakuwa mgumu,” amesema Zahera.	2
436	 WAKATI wadau wa soka nchini wakihamasishwa kuichangia timu ya soka Taifa, Taifa Stars fedha kwa ajili ya kuwapa wachezaji motisha kocha wa zamani wa timu hiyo, Salum Mayanga amesema mechi mbili za kirafi ki kwa timu hiyo ni kipimo sahihi kuelekea fainali za Afcon 2019.Stars iko Misri kwa ajili ya fainali hizo zinazotarajiwa kuanza keshokutwa na imecheza mechi mbili za kirafiki dhidi ya wenyeji Misri ambapo walipoteza kwa bao 1-0 na dhidi ya Zimbabwe walitoka sare ya bao 1-1.Mayanga alisema Stars imecheza na timu kubwa na zenye uzoefu mkubwa kwenye fainali hizo na kujitahidi kuonesha ushindani hivyo anadhani hicho ndicho kipimo tosha. “Ni mechi nzuri na hiyo itampa kocha wa timu Emmanuel Amunike wigo mpana, ikiwemo fursa ya kufanyia kazi mapungufu yaliyojionesha na kuyafanyia kazi kuleta ushindani na kupata matokeo chanya,” alisema Mayanga ambaye kwa sasa ni kocha Mkuu wa imu ya Mbao FC inayoshiriki Ligi Kuu Tanzania Bara.Alisema wachezaji wote waliochaguliwa kwenye kikosi hicho wanapaswa kujitambua kwa kucheza kwa kujituma uwanjani kwa kutimiza majukumu yao, kurudisha fadhila kwa watanzania ambao wamejawa na shauku kubwa na kuona kikosi hicho kinafika mbali. Stars inashiriki michuano hiyo kwa mara ya kwanza baada ya miaka 39. Ipo Kundi C pamoja na Kenya, Algeria na Senegal itakayofungua nayo dimba mwishoni mwa wiki hii.	2
437	 MWENYEKITI wa Chama cha Demokrasia na Maendeleo (Chadema), Freeman Mbowe na Mbunge wa Tarime Mjini, Ester Matiko wamepelekwa gereza la Segerea, Dar es Salaam baada ya Mahakama ya Hakimu Mkazi Kisutu jijimi humo kuwafutia dhamana kutokana na kuruka masharti ya dhamana.Watakaa huko hadi Mahakama Kuu Kanda ya Dar es Salaam itakapotoa uamuzi kwa rufaa waliyokata. Hakimu Mkazi Mkuu Mahakama ya Hakimu Mkazi Kisutu, Wilbard Mashauri jana aliahirisha usikilizaji wa kesi ya msingi ambayo ni ya uchochezi ili kusubiri uamuzi wa Mahakama Kuu kama itabatilisha uamuzi wa Mahakama ya Kisutu au kuukubali uamuzi huo wa kuwafutia dhamana washitakiwa hao.Akitoa uamuzi wa kufuta dhamana, Hakimu Mashauri alisema kuwa Novemba Mosi na Novemba 8, mwaka huu washitakiwa hao walishindwa kufika mahakamani hapo bila kutoa sababu za msingi.Alisema jana Mbowe wakati akijitetea kuhusu kutofika kwake aliieleza mahakama kuwa alipofika Washington DC nchini Marekani Oktoba 31, mwaka huu aliumwa ghafla ugonjwa wa moyo na daktari alimshauri asisafiri kwa muda mrefu kwa ndege wakati huo akiwa anasubiri ahadi ya kumwona daktari.Hakimu Mashauri alisema jambo hilo ni uongo kwa sababu katika hati yake ya kusafiria ilionesha kuwa Mbowe alisafiri kutoka Marekani na Novemba 2, mwaka huu alikwenda Brussels nchini Ubelgiji wakati huo alitakiwa kufika mahakamani Novemba Mosi mwaka huu.Pia alisema licha ya Mbowe kutakiwa kupumzika, nyaraka yake ya matibabu ilionesha Novemba 8, mwaka huu ndio alipata matibabu Dubai, Umoja wa Falme za Kiarabu (UAE) huku akijua alitakiwa kufika mahakamani.“Haiwezi kuingia akilini daktari alizuia mshitakiwa kuruka na ndege kutokana na ugonjwa wake lakini aliweza kwenda Ubelgiji ambako alikaa kuanzia Novemba Mosi hadi 6, mwaka huu na kusafiri tena kwenda Dubai kwa ajili ya matibabu,” alisema Hakimu Mashauri.Alisema anaungana na upande wa mashitaka kwamba Mbowe hakwenda kwenye mkutano anaoudai badala yake alikuwa na safari zake ndipo akapata ugonjwa huo na kwamba mdhamini wake aliidanganya mahakama kuwa mshitakiwa alienda Afrika Kusini akiwa mahututi na hakuweza kuzungumza.Hakimu Mashauri alisema suala la Mbowe la kusafiri muda mrefu inaonesha ameidharau mahakama kwa sababu amezungumza mambo ya uongo. Kwa mshitakiwa Matiko, Hakimu Mashauri alisema nchi inaongozwa na sheria na ni matakwa kwamba mshitakiwa akikabiliwa na makosa ya jinai pamoja na vyeo vyao, wanatakiwa kuwepo mahakamani.Alisema maelezo aliyoyatoa mshitakiwa kwa nini asifutiwe dhamana hayakidhi matakwa ya yeye kushindwa kuhudhuria mahakamani na kuwa wanaleta dharau. “Mahakama imeamua mshitakiwa wa kwanza na wa tano (Mbowe na Matiko), dhamana yao imefutwa,” alisema na kuamuru waende rumande.Baada ya mahakama kutoa uamuzi huo, Wakili wa utetezi, Peter Kibatala alidai wana kusudio la kukata rufaa dhidi nchini ya kifungu cha 161 cha Mwenendo wa Makosa ya Jinai namba 20 kilichorekebishwa mwaka 2002 kinachoeleza amri zote za dhamana zinaweza kukatiwa rufaa au kufanyiwa marejeo na Mahakama Kuu.Katika rufaa yao iliyowasilishwa chini ya hati ya dharura katika Mahakama Kuu Kanda ya Dar es Salaam, Wakili Kibatala kwa niaba ya washitakiwa alidai kuwa wana sababu nne za kupinga uamuzi wa Hakimu Mashauri ikiwemo mahakama kutowapa nafasi wadhamini ya kujieleza kwa mujibu wa sheria.Pia alidai mahakama imekosea kuwafutia dhamana washitakiwa kwa sababu Novemba 12, mwaka huu Mbowe na Matiko walifika mahakamani bila kukamatwa na kuwa chini ya ulinzi.Alidai masharti ya dhamana waliyopewa washitakiwa ni kinyume na sheria. Wakati kesi hiyo ikiendelea, mshitakiwa Heche hakuwepo mahakamani kwa sababu anauguliwa na mkewe ambaye amefanyiwa upasuaji mdogo wa kujifungua.Mdhamini wa mshitakiwa huyo wa nane, alidai mke wa Heche amelazwa Hospitali ya Kananga mkoani Mwanza kwa tatizo la uzazi na alitakiwa kujifungua juzi na kuwa hana mtu mwingine wa kumwangalia.Alidai Heche ameandika barua ya kutaka kesi hiyo iendelee bila yeye kuwepo mahakamani hapo. Mawakili wa serikali wakiongozwa na Wakili wa Serikali Mkuu, Faraja Nchimbi akisaidiana na Wakili wa Serikali Mkuu, Paul Kadushi, Wakili wa Serikali, Simon Wankyo na Wakili wa Serikali Mkuu, Dk Zainab Mango waliomba kesi ya msingi ianze kusikilizwa, wana shahidi na wako tayari kuendelea.Akitoa pingamizi, Wakili Kibatala aliomba mahakama iahirishe kesi hiyo kwa sababu hawako tayari kuendelea na usikilizwaji wa kesi hiyo na kwamba mahakama ijielekeze kuwapatia nakala ya uamuzi.Alidai washitakiwa wana haki ya kupeleka rufaa Mahakama Kuu hivyo wanataka mchakato uanze mara moja ili kuipeleka mahakamani. Akijibu hoja hiyo, Wakili Nchimbi alidai hoja za ahirisho zinakosa nguvu za sheria na taratibu kwani mara ya mwisho shauri hilo likiwa linaahirishwa mahakama ilisema inaahirishwa kwa ajili ya uamuzi na kuendelea na usikilizwaji.Alidai kuwa masuala yanayohusiana na dhamana ni tofauti na kusikilizwa kwa kesi hiyo hivyo Mahakama itupilie mbali maombi hayo na iruhusu kuendelea kusikilizwa. Akitoa uamuzi kuhusu kuendelea kusikilizwa au kuahirishwa kwa kesi hiyo, Hakimu Mashauri alisema wataahirisha kesi ya msingi kusubiri maamuzi ya Mahakama Kuu na watahakikisha mwenendo wa kesi na uamuzi huo unatolewa haraka.	1
438	WASHINGTON, MAREKANI MZOZO mkali umeibuka kati ya China na Marekani kuhusiana na virusi vipya vya corona, baada ya Rais Donald Trump kuighadhabisha Beijing kwa kuviita virusi hivyo kama “virusi vya China”.  Kwa siku kadhaa sasa mataifa hayo mawili yamekuwa yakishambuliana kuhusu chanzo cha virusi hivyo vya corona, huku ofisa mmoja wa China akituhumiwa kueneza nadharia za uwongo, akidai kwamba vililetwa nchini humo na jeshi la Marekani na maofisa wa Marekani wakitumia matamshi yanayoonekana yalilenga kuikandamiza China.   Trump aliandika kwenye ukurasa wake wa twitter juzi usiku kwamba “Marekani itayasaidia kwa kiasi kikubwa yale mashirika kama ya ndege na mengineyo, ambayo yameathirika sana na Virusi vya China.”  Matamshi yake yamekosolewa vikali ndani ya Marekani, huku kukitolewa onyo kwamba yanaweza kuchochea kisasi dhidi ya jamii yenye asili ya Asia na Marekani. Washirika wa Trump huko nyuma walilitaja janga hilo kama “virusi vya corona vya China”. Msemaji wa Wizara ya Mambo ya Nje ya China, Geng Shuang alionya kuhusu matamshi ya Marekani kuhusu virusi vya corona. Beijing imesema kwamba imekasirishwa sana na msemo huo ambao imeuita “aina fulani ya unyanyapaa”.  Msemaji wa Wizara ya Mambo ya Nje ya China, Geng Shuang aliwaambia waandishi wa habari kwamba, Marekani inatakiwa kuacha mara moja madai yake ambayo haijayathibithisha dhidi ya China. Vita hivyo vya maneno vimeibua wasiwasi wa kidiplomasia kati ya mataifa hayo mawili, ambayo yamekuwa katika mzozo wa kibiashara na mizozo mingine tangu rais Trumo alipoingia madarakani. Wakati hayo yakiendelea, Mkurugenzi Mkuu wa Shirika la Afya Ulimwenguni, Tedros Adhanom Gebreyesus ametoa wito kwa mataifa kuongeza kiwango cha upimaji kama njia bora zaidi ya kupunguza kusambaa kwa virusi vya corona. Gebreyesus alikuwa akizungumza na waandishi wa habari mjini Geneva, Uswisi jana. “Lakini njia bora zaidi ya kuzuia maambukizi na kuokoa maisha na kukata minyororo ya maambukizi, na kufanya hivyo ni lazima kupima na kujitenga. Hauwezi kuzima moto wakati tumejifunika macho na hatuwezi kulizima janga hili ikiwa hatujui ambaye ameambukizwa. Tuna ujumbe rahisi kwa nchi zote: pima, pima, pima. Pima kila kisa kinachotiliwa shaka,” alisema Gebreyesus. Nchini Ujerumani, kutaanza kuchukuliwa hatua za kuwarejesha raia waliokwama mpakani, wakati mipaka ikifungwa na mashirika ya ndege yakisitisha safari kutokana na janga la corona, hii ikiwa ni kwa mujibu wa Waziri wa Mambo ya Nje, Heiko Maas, katika wakati ambapo Berlin ikitoa onyo rasmi dhidi ya watu wanaotaka kusafiri nje ya nchi kwa ajili ya likizo. Serikali ya Ujerumani imekubali kutumia Euro milioni 50, katika makubaliano iliyoingia na mashirika ya ndege ya kibiashara kuwarudisha raia hao nchini kwao.  Kansela Angela Merkel, juzi aliwaomba Wajerumani wote kusitisha likizo na kutangaza hatua pana za kuwazuia nyumbani ili kukabiliana na kusambaa zaidi kwa virusi hivyo. Corona yaendelea kusambaa kwa kasi  Wakati mzozo huo ukiendelea, Somalia, Benin na Liberia nazo zimeripoti kesi za ugonjwa wa corona barani Afrika, huku virusi hivyo vikiendelea kusambaa kwa kasi katika nchi za bara hilo. Waziri wa Afya wa Somalia, Dakta Fauziya Abikar alisema jana kuwa aliyethibitishwa kuwa na ugonjwa huo ni miongoni mwa watu wanne waliokuwa wamewekwa karantini mjini Mogadishu, baada ya kurejea nchini humo hivi karibuni wakitokea China. Wakati huo huo, Wizara ya Habari ya Liberia imesema, muathirika wa ugonjwa huo ni Mkuu wa Wakala wa Mazingira wa nchi hiyo, ambaye alirejea nchini hivi karibuni akitokea Uswisi. Juzi Jumatatu pia, Waziri wa Afya wa Benin, Benjamin Hounkpatin alisema nchi hiyo ya Magharibi mwa Afrika ina kesi moja ya Corona, na muathiriwa ni raia wa Burkina Faso ambaye hivi karibuni aliitembelea Ubelgiji. Kadhalika Serikali ya Tanzania juzi Jumatatu ilitangaza kuwepo mgonjwa wa corona ambaye aliingia nchini Jumapili akitokea Ubelgiji pia. Kufikia sasa, nchi 30 kati ya 54 za Afrika zimekumbwa na virusi vya Corona, huku jitihada zikiendelea za kuzuia mripuko wa ugonjwa huo katika nchi ambazo hazijaathiriwa na vile vile kuzuia maambukizi zaidi katika nchi zilizoathiriwa.	0
439	NA BADI MCHOLO, DAR ES SALAAM KOCHA wa timu ya Taifa ‘Taifa Stars’, Charles Boniface Mkwasa, anawaumiza vichwa wapinzani wake, timu ya Nigeria ‘Super Eagles’ baada ya kupata ugumu wa kushindwa kuelewa falsafa ya kocha huyo mzawa, badala yake wamebaki kutumia muda mwingi kuangalia video za michezo ya zamani. Kocha wa Nigeria, Sunday Oliseh, licha ya kuwa katika nafasi nzuri ya pili katika kundi G linaloundwa na timu za Misri, Chad na Taifa Stars, amekuwa akikesha kuangalia video za Stars na kuvutiwa jinsi ilivyocheza michezo iliyopita. Mtandao wa Supersport.com, umeeleza licha ya Oliseh kupata nafasi ya kuwaona Stars katika video, amekuwa bize kuwasoma, lakini ameendelea kuwa gizani kwa kutokujua nini Taifa Stars watafanya katika mechi hiyo Jumamosi. “Naijua baadhi ya mifumo ya Stars kabla haijachukuliwa na kocha huyo mpya, nakiri kuwa na wakati mgumu kwa sasa. “Tanzania tunaijua kuwa ina timu bora, lakini tunaamini tutakuja kushangazwa katika mchezo kutokana na kutojua mifumo ya kocha wao mpya, Mkwasa, kingine ambacho kitawasaidia Stars ni kuwa wako nyumbani,” alisema Oliseh.   Kutokana na hali hiyo ya sintofahamu kwa Nigeria, Shirikisho la soka nchini humo liliamua kutuma watu wake Tanzania kwa ajili ya kutafuta video za Stars ikinolewa na Mkwasa, lakini wameshindwa kuzipata mpaka timu hiyo ilipowasili jijini Dar es Salaam. Mchezo huo wa kuwania kufuzu michuano ya Kombe la Mataifa ya Afrika 2017 (AFCON), unatarajiwa kupigwa kesho katika Uwanja wa Taifa, jijini Dar es Salaam. Hata hivyo, mtandao huo ulieleza Oliseh amesema ana nafasi kubwa ya kushinda, licha ya mlinda mlango wake namba moja, Vincent Enyeama, kuachwa katika kikosi hicho. “Nafasi ya Enyeama itachukuliwa na Carl Ikeme, ninaamini tutafanya vizuri kwa kuwa ana uwezo mkubwa, kumkosa Enyeama haimaanishi kuwa tutaupoteza mchezo huo, ninaamini tutafanya vizuri,” aliongeza Oliseh. Mlinda mlango huyo tegemeo kwa sasa, Ikeme, amesema kuwa atahakikisha anaonesha uwezo wake katika mchezo huo kwa ajili ya kulitetea taifa lake. “Nitahakikisha najituma kama ninavyo fanya nikiwa katika klabu yangu ya Wolverhampton Wanderers F.C. ya nchini Uingereza na kuonesha kiwango cha hali ya juu,” alisema Ikeme. Kwa upande wake, kocha wa timu ya Taifa ‘Taifa Stars’, Boniface Mkwasa, alisema alishaifahamu mikakati ya kocha huyo ambapo wamekuwa wakisaka kwa udi na uvumba kufahamu mfumo na falsafa anayotumia lakini hawajaufahamu hadi sasa. “Ndio maana sitaki kuelezea mfumo ninaoutumia, utafahamika uwanjani, kwani taarifa zao za kuichunguza timu yangu kwa muda mrefu nimezipata,” alisema.	2
440	 Kwa mujibu wa Uledi, Tanzania ni tajiri wa maliasili zenye thamani kubwa, ikiwemo madini ya aina mbalimbali.Akizungumza Dar es Salaam wakati wa uzinduzi wa semina elekezi, kwa ajili ya kuwapa wanakamati za ufundi za madini maelekezo ya uandaaji wa viwango vya ubora wa madini nchini juzi, Uledi alisema,” anayetamka kuwa nchi hii ni masikini hana takwimu”.Kwa mujibu wake, ukiachilia mbali madini ya dhahabu, rubi, tanzanite madini ya chuma ya Liganga na Mchuchuma ambayo yataanza kuchimbwa mwaka huu, yataifanya Tanzania iwe ya tatu kwa kuzalisha chuma Afrika.Uledi alisema kuwa, ajira za moja kwa moja 32,000 zinategemewa kuzalishwa katika migodi ya madini hayo. Alitaja utajiri mwingine wa madini kuwa ni magadisoda yanayopatikana Engaruka na kusema kuwa duniani kote, Tanzania inazidiwa na Marekani pekee kwa kuwa nayo mengi.“Endapo biashara ya madini hayo yote itafanyika vizuri kwa kuzingatia viwango vya kimataifa na kitaifa Tanzania itakuwa mbali sana kiuchumi,”alisema.	5
441	Theresia Gasper-Dar es Salaam UONGOZI wa Klabu ya Yanga, umekamilisha maandalizi ya kikosi chao kwa ajili ya kuvuna pointi tatu dhidi ya Tanzania Prisons. Timu hizo zitashuka dimbani kesho kuumana, katika mchezo wa Kombe la Shirikisho (ASFC)utakaochezwa Uwanja wa Uhuru,  Dar es Salaam. Yanga ilifuzu hatua hiyo, baada ya kuifunga Iringa United mabao 4-0 Uwanja wa Uhuru,  wakati Prisons iliiondosha Mlale FC baada ya kuinyuka mabao 4-0, Uwanja wa Sokoine Mbeya. Akizungumza na MTANZANIA jana, Mkuu wa Kitengo cha Habari na Mawasiliano wa Yanga, Hassan Bumbuli, alisema hali ya kikosi cha timu yake iko shwari na kuongeza kuwa ushindi wao wa mabao 3-1 katika mchezo wao uliopita wa Ligi Kuu Tanzania Bara dhidi ya Singida United umepandisha morali ya wachezaji wao. “Tupo kambini na leo (jana) jioni tutaendelea na mazoezi ya kujiandaa na mchezo huo, benchi la ufundi limeendelea kukiweka kikosi sawa kwani tunakabiliwa na mchezo mgumu na ukifungwa umetoka,” alisema. Kuhusu majeruhi Tariq Seif alisema, mshambuliaji huyo anaendelea na mazoezi ya peke yake, wakati beki Kelvin Yondan ambaye hakucheza mchezo dhidi ya Singida kutokana na kuugua kifua, ataangaliwa maendeleo ya afya yale leo kabla ya  benchi lao la ufundi kuamua kumtumia au la.	2
442	 Nape alibainisha hayo jana alipozungumza na wadau wa wizara yake kutoka mikoa ya Mbeya na Songwe, lengo likiwa ni kubaini mwenendo wa sekta zinazohusu wizara hiyo na kutafuta njia za mikakati ya kuongeza kasi kiutendaji.Katika kikao hicho, Nape aliitaja timu ya Mbeya City kuwa miongoni mwa timu zilizokuwa tishio nchini lakini hivi sasa inadidimia hatua aliyosema mwelekeo huo unatokana na kujiingiza kwa wanasiasa.Alisema baada ya kuanzishwa kwa timu hiyo wakazi jijini Mbeya walionekana kuhamasika kiasi cha kushusha bendera za vyama vya siasa na kupandisha bendera za timu hiyo lakini sasa siasa zimeingilia kati na kusababisha hamasa za wadau kushuka na wameanza tena kupandisha bendera za vyama vya siasa.“Mbeya na Songwe mna bahati ya kuwa na timu nzuri sana. Lakini mkiruhusu siasa kwenye mpira mmepotea. Nadhani Mbeya City ingetumika kutuunganisha tushangilie kwa pamoja pasipo kujali itikadi za kisiasa lakini kwa kuruhusu siasa mnatengeneza makundi yanayoanza kuzungumza tofauti za kisiasa badala ya michezo,” alisema.Waziri huyo pia imewaagiza wakuu wa mikoa,wilaya na wakurugenzi kuhakikisha wanasimamia matumizi ya ardhi yanakwenda sambamba na kuacha maeneo ya michezo na burudani ili kukabiliana na wimbi la uhaba wa viwanja vya michezo nchini.Alisema hivi sasa watoto na vijana wengi wanaishia kucheza michezo ya kwenye kompyuta wakiwa majumbani kutokana na maeneo wanayoishi kukosa viwanja hivyo kuwalazimu kutembea umbali mrefu kufuata vilivyo mbali hatua inayowapa uvivu wa kushiriki michezo.Awali mwenyekiti wa Chama cha Soka Mkoa wa Mbeya (Mrefa), Elius Mwajala alisema wanasiasa wakiwemo wabunge wa chama tawala na wa upinzani wamekuwa wakilivuruga soka la mkoa kutokana na kuingiza siasa za moja kwa moja kwenye michezo.Alisema wapo wabunge ambao wamekuwa wakitumia siku za michezo ikiwemo ya Ligi Kuu kujineemesha kisiasa kwa kwenda kukaa kwenye majukwaa ya mashabiki na kuonesha kuwa wao ndiyo wenye timu inayocheza.Mwanjala pia alisema wapo baadhi ya wanasiasa aliosema wanathubutu kuitaja timu ya Mbeya City kuwa timu yao na kusababisha wadau wengine kukata tamaa ya kuendelea kushirikiana na timu husika.	2
443	 MSHAMBULIAJI wa Simba, John Bocco amekiri kuwa kushindwa kutumia nafasi za kufunga walizozipata katika eneo lao la ushambuliaji ni moja ya sababu iliyowafanya kushindwa kuondoka na pointi tatu katika mechi yao dhidi ya Lipuli juzi.Simba ilishindwa kutakata katika mechi hiyo iliyopigwa juzi Uwanja wa Taifa, Dar es Salaam na kuisha kwa suluhu. Pamoja na sababu hiyo ya awali, Bocco pia alieleza kuwa mechi hiyo haikuwa nyepesi kutokana na Lipuli walivyojipanga katika kuleta ushindani kwa dakika zote 90 za mchezo huo.“Mechi ilikuwa ngumu, sisi tulijiandaa vya kutosha na Lipuli nao walikuwa wamejipanga na kuibua ushindani mkubwa lakini ukiangalia tulitengeneza nafasi nyingi za kufunga lakini hatukuweza kuzitumia ipasavyo, mwishowe tumeondoka na pointi moja.“Lengo letu lilikuwa pointi tatu, lakini kama inavyoonekana halikutimia kwa hiyo ni kama hatukuwa na bahati, tumeona kilichotokea na tumejifunza kwa ajili ya kujiweka sawa na mechi zijazo,” alisema Bocco ambaye ni nahodha wa Wekundu hao wa Msimbazi.Kwa matokeo hayo, Simba sasa imesalia kwenye nafasi ya tatu baada ya mechi 12 ikiwa na pointi 27, tofauti ya pointi mbili dhidi ya Yanga wanaoshikilia nafasi ya pili wakiwa na pointi 29 baada ya mechi 11. Azam inaongoza ligi hiyo ikiwa	2
444	 Shirika la ndege la Precision Air limesaini mkataba wa ushirikiano na Hospitali ya CCBRT ili kuboresha huduma kwa watu wenye ulemavu nchini. Kutokana na makubaliano hayo, shirika hilo litatoa tiketi za ndege 120 kwa hospitali hiyo kwa ajili ya kuwezesha shughuli zake za kliniki za matibabu mikoani pamoja na shughuli za kiutawala. Akizungumza kwenye hafla ya kuweka saini mkataba huo, Kaimu Mkurugenzi Mtendaji wa shirika hilo, Patrick Mwanri amesema ushirikiano huo ni sehemu ya kuunga mkono juhudi za serikali kuhakikisha Watanzania wanapata huduma bora za afya.“Tunaelewa kwamba kuna vikwazo vingi vinavyozuia watu wanaoishi na ulemavu kusafiri kutoka mikoa mbalimbali kuja Dar es Salaam kwa ajili ya matibabu, ndiyo maana tumashirikiana ili kwamba huduma hizi za kliniki ziwafikie huko waliko,” ameeleza. Kwa mujibu wa Mkurugenzi wa CCBRT, Brenda Msangi, asasi hiyo ina vituo washirika kwenye mikoa mbalimbali, hivyo watoa huduma wake wataweza kufikia watu wengi zaidi wenye uhitaji wa huduma kama za macho, mifupa, vipimo, ugawaji wa baiskeli kwa ajili ya walemavu na nyinginezo.	1
445	 BENKI ya Maendeleo ya Afrika (AfDB) imezitaka nchi za Jumuiya ya Maendeleo ya Kusini mwa Afrika (SADC) kujivunia benki hiyo kwa kuwa ni mshirika wao muhimu wa maendeleo.Hayo yamesemwa na Rais wa benki hiyo, Dk Akinwumi Adesina, kwenye Mkutano wa Wakuu wa Nchi na Serikali wa SADC jijini Dar es Salaam.Rais John Magufuli jana alikabidhiwa uenyekiti SADC kutoka Namibia.Dk Adesina alisema benki hiyo inashiriki katika kubeba maono ya kimaendeleo ya SADC na iko tayari kusaidia katika kufanikisha kiu hiyo ya maendeleo inafikiwa.Kwa mujibu wa Dk Adesina, tangu mwaka 2015 benki hiyo ilipozindua mkakati wake maalum imefanikiwa kuwafanya watu milioni 16 kuunganishwa katika huduma ya umeme, milioni 70 wengine kusaidiwa kujikita kwenye kilimo bora kwa kutumia teknolojia ya kisasa, milioni 9 kupata huduma za kifedha za taasisi binafsi, milioni 55 kupata huduma bora za usafiri na milioni 31 wengine kupata huduma ya maji safi na usafi wa mazingira.Aliwaeleza wakuu wa nchi na serikali kuwa benki hiyo inatambua juhudi wanazofanya za kuwaletea maendeleo wananchi wao, hivyo AfDB ambayo ni benki yao iko tayari kuunga mkono juhudi zao katika kufikia maendeleo ya haraka ya kiuchumi ya kikanda.“Benki hii imeendelea kutoa mchango mkubwa kwa ukanda wa SADC. Kiwango cha uwekezaji wa benki hii kwa ukanda wa SADC kimefikia dola bilioni 13, kwa upande wa nishati, benki hii imewekeza dola bilioni 5 kwa Shirika la Umeme la Afrika Kusini (ESKOM) ambalo pia linasambaza umeme katika ukanda wa SADC, lakini benki hii pia imeisaidia Mauritius dola milioni 114 kwa ajili ya mradi wa umeme wa St. Louis ambao unawapatia asilimia 36 ya wananchi huduma ya umeme,” alisema Dk Adesina.Katika kuonesha ni kwa namna gani imejikita katika kusaidia miradi ya uwekezaji kwa nchi wanachama wa SADC, alisema kiasi cha dola milioni 75 zimetolewa kwa upembuzi yakinifu kwa mradi wa kuzalisha umeme wa INGA nchini Jamhuri ya Kidemokrasia ya Congo (DRC) utakaozalisha megawati 44,000 kwa ajili ya nchi hiyo, Afrika Kusini na nchi zingine za SADC.Alisema kwa lengo la kukuza uwekezaji barani Afrika, AfDB ilizindua Jukwaa la Uwekezaji Afrika mwaka 2018 kwa lengo la kuifanya Afrika kuwa mahali bora kwa uwekezaji. Dk Adesina aliitaja miradi mbali mbali inayofadhiliwa na benki yake katika ukanda wa SADC.Katibu Mtendaji wa Tume ya Uchumi ya Umoja wa Mataifa kwa Afrika, Vera Songwe alisema uchumi wa viwanda ni muhimu katika kukuza ajira na ustawi wa maisha ya watu.Aliipongeza Tanzania kwa kufikia asilimia 7 ya ukuaji wa uchumi.Alisema changamoto inayowakabili watu ni umaskini ambapo asilimia 70 ya watu wanaishi chini ya mstari wa umaskini na miongoni mwa nchi masikini duniani 10 ziko Afrika na saba kati ya hizo ziko SADC, hivyo nguvu bado inahitajika kuhakikisha nchi zote zinakua kiuchumi kwa pamoja.Kuhusu hatua ya pili ya mabadiliko ya Afrika huru, alisema ni vyema kuwe na njia mbadala za kufanya biashara kupitia sera za ushindani kwa kuwa hatua hiyo itarahisisha biashara kutoka nchi moja kwenda nyingine katika ukanda.	1
446	" 	Na FARAJA MASINDE-DAR ES SALAAM      	KESI ya unyang’anyi wa kutumia silaha inayomkabili Salum Njwete, maarufu ‘Scorpion’, imeahirishwa hadi Mei 2 mwaka huu, kufuatia shahidi namba nane kwenye kesi hiyo kushindwa kufika mahakamani.   	Kesi hiyo iliahirishwa jana na Hakimu Mkazi wa Mahakama ya Wilaya ya Ilala, Flora Haule, kwa kuongozwa na Wakili wa Serikali, Cheses Gavyiole, baada ya Deus Magosa (45), ambaye ni shahidi wa nane upande wa Jamhuri katika kesi hiyo ya kumjeruhi, kumtoboa Saidi Mrisho kushindwa kufika mahakamani hapo kutokana na kusumbuliwa na maradhi ya shinikizo la damu na sukari.   	Magosa ni Mkuu wa Ulinzi Shirikishi wa Baa ya Kimboka, iliyoko eneo la Buguruni, jijini Dar es Salaam, ambapo akitoa ushahidi wake Aprili 4 mwaka huu mahakamani hapo, alidai kuwa anakumbuka alitoa maelezo Polisi, lakini si hayo yaliyotolewa mahakamani.   	Shahidi huyo alidai alihojiwa mara mbili ambapo ile ya kwanza ndiyo alisema ukweli ambayo haipo mahakamani na ya pili alilazimishwa akubali kusema kwamba Njwete (Scorpion) amemjeruhi mtu kwa kumtoa macho.   	Wakili wa Serikali, Nassoro Katuga, alimsomea maelezo hayo ambapo kuna baadhi alikiri kuyatoa Polisi na mengine kukana na kudai kwamba askari huyo alimchukulia maelezo mara mbili, hatua ambayo iliilazimu mahakama hiyo kuahirisha kusikiliza ushahidi huo hadi Aprili 18 (jana).   	Katika hati hiyo ya mashtaka, ilidaiwa kuwa, Septemba 6, mwaka huu saa 4 usiku maeneo ya Buguruni Sheli, Wilaya ya Ilala Dar es Salaam, Njwete aliiba cheni ya silva yenye uzito wa gramu 34 ikiwa na thamani ya Sh 60,000 na black bendi ya mkononi pamoja na fedha taslimu Sh 330,000, vyote vikiwa na thamani ya Sh 474,000, mali ya Said Mrisho."	1
447	BAMAKO, MALI RAIS wa Mali, Ibrahim Boubacar Keita, jana alikubali ombi la kujiuzulu Waziri Mkuu Soumeylou Boubeye Maiga na Baraza lake zima la Mawaziri, kutokana na maandamano ya umma dhidi ya mauaji yaliyofanyika huko Ogossagou, ambako takribani wachungaji 160 kutoka jamii ya kabila la Fulani walipoteza maisha wiki nne zilizopita.  Kwa mujibu wa Shirika la Habari la Al Jazeera, vifo vya watu hao vinatajwa kufanywa na watu wa jamii ya Dogon wanaoishi kwa kilimo na uwindaji.  Mauaji hayo yaliitikisa Mali, ambayo Machi mwaka huu yalifanyika mengine kadhaa, yakiwamo ya wanajeshi 23 walioshambuliwa kwenye kituo chao.  Kabla ya uamuzi huo wa kujiuzulu, Bunge la nchi hiyo lilijadili uwezekano wa kura ya kutokuwa na imani na serikali kutokana na mauaji hayo na pia kushindwa kuwanyang’anya silaha na kuwazuia wanamgambo wa itikadi kali. Umoja wa Mataifa una zaidi ya wanajeshi 16,000 nchini Mali, vikiwamo vikosi kutoka Ufaransa na Ujerumani. “Waziri Mkuu mpya anatarajiwa kutangazwa muda mfupi ujao na serikali mpya itaundwa mara baada ya majadiliano ya makundi yote ya kisiasa, kutoka chama tawala na vyama vya upinzani,” ilisema taarifa ya Ikulu ya nchi hiyo. Bunge la nchi hiyo pia lilipendekeza zoezi la kuwanyang’anya silaha makundi yote ya kipiganaji yanayomwaga damu nchini humo.  Vyombo vya dola nchini Mali vimewakamata watu watano ambao wanatuhumiwa kuhusika na mauaji ya yaliyofanyika huko Ogossagou. Wachambuzi mbalimbali wameikosoa Serikali ya Mali pamoja na vyombo vya dola kushindwa kuzuia machafuko ya mara kwa mara yanayotokea nchini humo.  “Hali ilivyo hairidhishi kiusalama ndani ya nchi yetu. Maisha ya wananchi wa kawaida yanazidi kuwa mabaya. Bei ya bidhaa muhimu zinazidi kupanda, kama vile maji, umeme, vyakula, mwaka jana bei zilifikia asilimia 20. Waziri mkuu alichaguliwa mwezi Agosti akiahidi kuleta mabadiliko kwa wananchi wa Mali, lakini hali imekuwa tofauti na ahadi,” alisema mwandishi wa Al Jazeera, Nicolas Haque. Mapema mwezi huu, maelfu ya wananchi waliandamana na kushiriki kwenye kampeni za kumshinikiza waziri mkuu ajiuzulu. Umoja wa Mataifa umesema zaidi ya wafanyakazi 16,000 wamepelekwa nchini Mali, pamoja na askari 12,418 kutoka nchi za Burkina Faso, Senegal, Niger, Togo na Chad, kwa lengo la kusaidia ulinzi nchini humo. “Watoto wetu, waume zetu na wazazi wetu wanakufa kwa sababu ya uongozi mbaya wa Ibrahim Boubacar Keita na kizazi chake. Hii inatosha, hatuwezi kuendelea kuongozwa na utawala huu,” alisema mjane Mariam Fomba, ambaye mumewe aliyekuwa askari alifariki dunia wakati wa maandamano.	0
448	 Akizungumza wakati wa uzinduzi uliofanyika Dar es Salaam, Mkurugenzi wa Wateja Binafsi wa Benki ya Barclays Tanzania, Kumaran Pather alisema miamala yote ya nje ya nchi, itafanyika kwa dola za Marekani.“Wateja wa Barclays wenye akaunti ya Dola za Marekani wataweza kutumia kadi hizo mpya wakiwa ndani na nje ya Tanzania kupitia huduma za VISA...mteja atapata fedha za ndani atakapoitumia kadi hiyo akiwa nchini.Miamala yote ya nje ya nchi itafanyika kwa dola za Marekani tu,” alisema. Alisema kadi hizi mpya zimewekwa kwenye mfumo mpya wa Teknolojia ya Habari na Mawasiliano (Tehama) ambao unawapa wateja usalama zaidi wanapofanya huduma zote za kibenki.Akielezea faida za Kadi za dola, Pather alisema inarahisisha malipo ya bidhaa na huduma madukani, hotelini, vituo vya mafuta nchini na dunia nzima. “Utakapotoa fedha nje ya nchi kupitia ATM utapata noti za dola za kimarekani,” alisema.Aidha alisema kadi ya matumizi ya Barclays inampa mteja nafasi ya kupata punguzo la bei mtandaoni anapoitumia.	5
449	" 	Na ASHURA KAZINJA-MOROGORO      	SERIKALI imesema iko mbioni kuandaa mkakati maalumu utakaowafanya wananchi watumie nishati mbadala kupikia badala ya kutumia mkaa.   	Chini ya mkakati huo, wananchi hao watalazimika kutumia gesi au mkaa unaotokana na pumba badala ya kutumia mkaa unaotokana na miti.   	Hayo yalielezwa jana mjini hapa na Naibu Katibu Mkuu Wizara ya Maliasili na Utalii, Dk. Aloyce Nzuki, alipokuwa akifungua kikao cha wataalamu wa masuala yanayohusu usimamizi wa sekta ya misitu nchini.   	“Asilimia 80 ya Watanzania wanatumia mkaa na inaonekana mkaa huo unatokana na ukataji ovyo wa miti. Mkaa huo unatumika zaidi katika maeneo ya mijini na ili kukabiliana na changamoto hiyo, vinahitajika viwanda vidogo vitakavyotengeneza mkaa kwa kutumia vumbi la mbao.   	“Matumizi ya gesi nayo ni muhimu ndiyo maana Serikali inataka kuhakikisha viwanda vidogo vilivyopo vinatengeneza nishati mbadala ili matumizi ya mkaa wa miti yaweze kupungua,” alisema Dk. Nzuki.   	Kwa upande wake, Mtendaji Mkuu wa Wakala wa Huduma za Misitu Tanzania (TFS), Profesa Dosantos Silayo, alisema idara ya misitu ina wajibu wa kulinda rasilimali za misitu ikiwamo kukutanisha wadau wa misitu na wananchi kama sera ya misitu ya mwaka 1,998 inavyotaka.   	“Pamoja na hayo, kuna changamoto mbalimbali zinazoikabili sekta ya misitu ikwamo ushiriki mdogo wa wananchi katika uhifadhi wa misitu, changamoto ya ukusanyaji wa maduhuli na utaratibu wa mgawanyo wa mapato kwa wananchi na Serikali.   	“Kwa hiyo, naamini baada ya mkutano huu ambapo wadau wanajadili mambo mbalimbali, watakuja na njia mbadala ya kuhakikisha changamoto zote zinazoikabili sekta ya misitu zinatatuliwa,” alisema Profesa Silayo.   	Naye Mkurugenzi wa Idara ya Misitu na Nyuki, Dk. Ezekiel Mwakalukwe, aliwataka washiriki wa mkutano huo kujadili kwa kina masuala ya sekta ya misitu ili ipatikane njia ya kutatua changamoto zinazoikabili sekta hiyo."	1
450	 Kessy alisajiliwa na Yanga baada ya kumaliza mkataba wake na Simba na Mwambusi alisema beki huyo anaweza kucheza nafasi mbalimbali uwanjani na hilo linamfanya kuwa muhimu.“Hapa ataweza kucheza kama beki wa kulia, lakini pia kama winga wa kulia, lakini wakati Juma Abdul akicheza kama beki wa kulia Kessy anaweza kucheza kama winga wa kulia na kusaidia kwa kupanda na kushuka,” alisema Mwambusi.Alisema Kessy ni mchezaji aliyetokana na soka la vijana na kuwahi kuchezea klabu za Mtibwa Sugar na Simba kunathibitisha yuko tayari kukabiliana na presha ya kuchezea timu kubwa kama ya Yanga.“Cha msingi ajitambue tu, atambue matarajio ya Yanga kwake na zaidi awe mshindani, kwani anakabiliwa na ushindani kutoka kwa Juma Abdul kama beki wa kulia na Simon Msuva kama winga wa kulia,” alisema Mwambusi. Alisema wao watawasilisha mapendekezo yao kwa uongozi wa timu hiyo kwa ajili ya kufanyiwa kazi, lakini alisisitiza malengo yao ni kufanya vizuri kwenye hatua hiyo.	2
451	 KAMISHNA Jenerali wa Jeshi la Zimamoto na Uokoaji nchini, Thobias Andengenye amefanya mabadiliko ya baadhi ya makamanda wa mikoa nchini.Makamanda walioguswa na mabadiliko hayo ni Kamishna Msaidizi wa Zimamoto, Mohamed Kondo aliyekuwa Kamanda wa Zimamoto na Uokoaji Mkoa wa Kinondoni, ambaye anahamishiwa Mkoa wa Mbeya.Kwa mujibu wa Msemaji wa Jeshi la Zimamoto na Uokoaji Makao Makuu, Joseph Mwasabeja, Kamishna Msaidizi, Juma Yange aliyekuwa Kitengo cha Utawala Mkoa wa Kinondoni, anakuwa Kamanda wa Kinondoni.Wengine ni Mrakibu Msaidizi wa Zimamoto, John Francis aliyekuwa Chuo cha Zimamoto na Uokoaji Handeni mkoani Tanga, anaenda kuwa Kamanda wa Zimamoto na Uokoaji Mkoa wa Rukwa.Aidha, aliyekuwa Kamanda wa Zimamoto na Uokoaji Mkoa wa Kigoma, Mrakibu Msaidizi wa Zimamoto, Athumani Basuka anakuwa Kamanda wa Wilaya ya Hai – Siha, nafasi yake inachukuliwa na Mrakibu Msaidizi, Jumbe Juma.Pia aliyekuwa Kamanda wa Kiwanja cha Ndege Mkoa wa Iringa, Mkaguzi wa Zimamoto, Hamisi Dawa anaenda kuwa Kamanda wa Zimamoto na Uokoaji Mkoa wa Kagera.Msemaji huyo amesema mabadiliko haya ni ya kawaida yanayotokea ndani ya Jeshi la Zimamoto na Uokoaji, katika kuongeza ufanisi wa utendaji kazi.“Jeshi la Zimamoto na Uokoaji linaendelea kutoa mwito kwa wananchi kuendelea kutoa ushirikiano kwa makamanda wa zimamoto na uokoaji mikoa na wilaya katika suala la kinga na tahadhari dhidi	1
452	 Katika mnada wa wiki iliyopita benki hiyo ya CRDB ilichangia zaidi ya asilimia 70 ya idadi ya mauzo yote ya wiki iliyopita.Meneja Miradi na Biashara wa DSE, Patrick Mususa alisema jana kuwa kampuni tatu zinazoongoza kwa idadi ya hisa zilizouzwa na kununuliwa kuwa ni CRDB kwa asilimia 90.69 inafuatiwa na hisa ya kampuni za bia (TBL) asilimia 7.7 na kampuni ya Sigara iliyouza hisa zake kwa asilimia 1.60.Alisema idadi ya mauzo imeongezeka zaidi ya mara mbili hadi Sh bilioni 15 kutoka Sh bilioni 6.7. Katika mnada huo, idadi ya hisa zilizouzwa na kununuliwa imeshuka kwa asilimia 32 hadi kufikia Sh milioni 8.7 kutoka Sh milioni 12.8. Mususa alisema idadi ya mtaji wa soko nayo imeshuka kutoka Sh trilioni 20.2 za wiki iliyopita hadi kufikia Sh trilioni 19.7.Kwa upande wa mtaji wa kampuni za ndani nayo imeshuka pia kutoka Sh trilioni 9.4 hadi Sh trilioni 9.1.Kwa upande wa viashiria, Msusa alisema kiashiria cha sekta ya viwanda kimeshuka kwa pointi 266.86 kikiwa kimechangiwa na punguzo la bei ya hisa kwenye kaunta za TCC kwa asilimia 20 na kaunta ya kampuni ya Saruji ya Twiga (TPCC) kwa asilimia 0.34.Alisema kiashiria cha sekta ya huduma za kibenki na za kifedha kimepanda kwa pointi 14.92 kikiwa kimechangiwa na ongezeko la bei ya hisa kwenye kaunta za Benki ya NMB kwa asilimia 2.17.“Kiashiria cha sekta ya huduma za kibiashara kimeshuka kwa pointi 16.75 kikiwa kimechangiwa na punguzo la bei ya hisa kwenye kaunta za kampuni ya Swisport kwa asilimia 0.55,” alisema Mususa.	5
453	 TIMU ya Mbabane Swallows ya eSwatini imesema imefungwa na timu bora kwenye michuano ya Ligi ya Mabingwa Afrika na kuitakia kila la Simba katika hatua inayofuata.Mbabane juzi ilifungwa mabao 4-0 na Simba katika mecgi ya marudiano ya hatua ya awali katika michuano hiyo na kufanya kung’olewa kwenye michuano hiyo kw ajumla ya mabao 8-1 baada ya kufungwa mbao 4-1 katika mechi ya kwanza iliyochezwa uwanja wa Taifa Dar es Salaam.Katika ukurasa wake rasmi wa mtandao wa kijamii wa Facebook, Mbabane iliwamwagia sifa wapinzani wao hao na kuwatakia kila la kheri katika hatua inayofuata. “Hongera kwa Simba Sports Club kwa kuvuka katika hatua nyingine baada ya kutufunga mabao 4-0 na kuwa 8-1 katika matokeo ya jumla. Kila la heri katika safari yenu ya Caf, tumepoteza dhidi ya timu bora zaidi. Ukiwa na ndoto kubwa mtafika mbali… Tunawapenda,” ulisomeka ujumbe huo.Aidha, klabu hiyo imewataka radhi mashabiki wake na kuwaomba kuwa na subra kwani mpira wa miguu ndivyo ulivyo. Klabu hiyo ilitaja sababu za kufanya vibaya ni baadhi ya wachezaji wake kuwa majeruhi na wengine kuhama na kuahidi kuwafurahisha mashabiki wake siku zijazo.Chapisho hilo liliambatanishwa na baadhi ya picha za wachezaji muhimu waliowahi kuitumikia timu hiyo na kuipa matokeo mazuri kwenye michuano hiyo. Kiungo wa Yanga, Papy Tshishimbi aliyeihama Mbabane mwanzoni mwa msimu uliopita na kutua Yanga, nayo ilikuwepo kuashiria bado wanaikumbuka kazi yake. “Mashabiki wa Mbabane msikate tamaa, bado tunaendelea kutengeneza timu baada ya kupoteza wachezaji wetu wazuri waliotuongoza kushinda dhidi ya timu kubwa na wengine watatu kati yao wanaendelea kupona.	2
454	 WAWEKEZAJI wa viwanda vya kuchakata nyama na maziwa, wameishukuru serikali kwa hatua inazochukua za kudhibiti uingizaji holela wa bidhaa hizo kutoka nje ya nchi.Wawekezaji hao wamebainisha kuwa hatua yao ya kuanzisha viwanda vipya pia imewanufaisha wafugaji kutokana na kuwepo sasa na fursa ya viwanda na hivyo kuuza bidhaa za mifugo kama vile mifugo hai, maziwa na ngozi.Wawekezaji hao walizungumza hayo mbele ya Waziri wa Mifugo na Uvuvi, Luhaga Mpina aliyetembelea kukagua ujenzi wa Kiwanda kipya cha Nyama cha Eliya Foods Over Seas Limited kilichopo Longido na Kiwanda cha Maziwa cha Kilimanjaro Fresh kilichopo jijini Arusha.Mkurugenzi wa Kiwanda cha Eliya Foods Overseas, Shabbir Virje alisema wameanzisha viwanda hivyo vipya kutokana na msukumo mkubwa, walioupata wa serikali kudhibiti uingizaji holela wa bidhaa hizo kutoka nchi za nje.Alisema kiwanda hicho cha Eliya cha nyama, kina uwezo wa kuchinja ng’ombe 500 na mbuzi 2,000 kwa siku.Kinatarajiwa kutoa ajira za Watanzania 200 na kwamba watanunua mifugo kutoka wilaya ya Longido na maeneo mengine nchini.Meneja Mkuu Kampuni ya Galaxy Food & Beverage Ltd, wazalishaji wa maziwa ya Kilimanjaro Fresh, Irfhan Virjee aliishukuru serikali kwa uamuzi wake wa kuweka tozo mpya kwenye uagizaji bidhaa za maziwa kutoka nje ya nchi.Hali hiyo imewezesha kuanzisha kiwanda hicho kutokana na kuwepo ushindani ulio sawa wa biashara.Alisema tofauti na ilivyokuwa siku za nyuma, ambapo isingekuwa rahisi wao kujenga kiwanda hicho.Alisema uamuzi huo wa serikali umewawezesha kuzalisha maziwa kwa gharama nafuu na kuwafikia watumiaji wa mwisho kwa bei nafuu.Wafugaji nao wanufaika kwa kuuza maziwa yao kwa bei nzuri, ambapo kwa sasa wameanza kuzalisha lita 5, 000 kwa siku, lakini kiwanda hicho kina uwezo wa kuchakata lita 75,000 kwa siku.Waziri Mpina aliwahakikishia wawekezaji wa viwanda vya kuchakata mazao ya mifugo nchini kuwa hakuna mtu yeyote atakayechezea soko la bidhaa hizo.Alisisitiza kuwa serikali iko macho wakati wote, kudhibiti uingizaji holela wa mazao ya mifugo	5
455	UN, NEW YORK KATIBU Mkuu wa Umoja wa Mataifa (UN), Antonio Guterres ameionya dunia juu ya kuonyeshana ubabe na kutekwa nyara kwa demokrasia huku makundi ya kizalendo yakiongezeka. Akitoa hotuba ya ufunguzi wa Mkutano wa Baraza Kuu la UN mjini hapa juzi, Guterres alisema dunia inakabiliwa na hali mbaya ya kukosekana hali ya kuaminiana huku demokrasia ikihujumiwa. Akihutubia viongozi kutoka nchi 133 duniani, Guterres aliutolea mwito ulimwengu kurudisha imani katika suala zima la kuaminiana wakati huu, ambao dunia inakabiliwa na matatizo chungu nzima kuanzia mabadiliko ya tabia nchi hadi ugaidi na migogoro. Guterres amewaonya viongozi kuwa kanuni za dunia zinazidi kuvurugika wakati imani ikiwa katika kilele cha kuporomoka huku mabadiliko madarakani yakitishia kuzuka kwa vita. ”Dunia yetu inakabiliwa na hali nyingi za ukosefu wa kuaminiana, watu wana mashaka na hofu. Na hali ya uaminifu imefikia ukingoni. Iwe ni uaminifu kwenye taasisi za kitaifa, miongoni mwa mataifa na katika sheria za kimataifa.” “Ndani ya nchi watu wanapoteza imani na mifumo ya kisiasa. Uimla umeongezeka na makundi ya siasa kali za kizalendo nayo yanaibuka,” amesema. Hata hivyo, Katibu Mkuu huyo wa UN hakumlaumu yoyote moja kwa moja katika hutuba yake hiyo, ambayo inakuja huku kukiwa na hali ya mvutano kati ya Marekani na Iran.	0
456	 KIJANA mwenye umri wa miaka 18, Chiba Malongo, mkazi wa kijiji cha Mahama, Kata ya Chilonwa, Wilaya ya Chamwino mkoani Dodoma anahitaji msaada kutoka kwa wasamaria wema.Kijana huyo anaishi kwa kufungiwa ndani ya banda lililojengwa kwa miti kutokana na ulemavu wake.Licha ya ulemavu alionao kumfanya asiweze kula mwenyewe, kuzungumza, kujisaidia, kijana huyo amekuwa akichana na kuvua nguo anazovalishwa na anatoa sauti ya mungurumo mithili ya mnyama.Baba yake mzazi, Daud Malongo amesema mjini hapa kuwa huyo ni mtoto wake wa kwanza na kuwa alizaliwa mwaka 2001 katika zahanati ya kijiji cha Nzali iliyopo kata ya Chilonwa mkoani Dodoma.“Serikali inisaidie nimehangaika na mtoto huyu tangu kuzaliwa kwake hospitali nimeenda hadi Mirembe nimefika, kwa waganga wa kienyeji nimeenda, makanisani kwenye maombi, kwa Mungu nimeenda hata Loliondo kwenye kikombe cha babu nimefika lakini sikuweza kupata namna ya kumsaidia kumtoa katika hali aliyonayo,” amesema baba huyo na kuongeza kijana huyo hushinda bandani jioni wanamwingiza ndani.Akiwa ndani ya banda hilo kijana huyo amekuwa akitumia muda mwingi kula upindo wa kanga aliyofungwa lubega .“Alizaliwa kwa tabu mama yake aliumwa uchungu kuanzia saa 11 alfajiri mpaka alipojifungua saa tatu usiku na mtoto hakulia, alikuwa hali wala hanyonyi.Alikuwa akipewa maji yenye sukari na maziwa ya ng’ombe baada ya siku nne ndipo alipoanza kulia,” alisema na kuongeza mtoto huyo alizaliwa akiwa na uzito wa kilo tano na kadri alivyoendelea kukua alianza kuonesha tabia tofauti, alikuwa akilia bila kunyamaza na kukaa chini mpaka aamue na alipoanza kutembea mwendo wake ulikuwa wa kasi sana.Alisema kutokana na dhiki ya kumlea mtoto wake na kuhitaji usalama wake na matunzo yenye uhakika mwaka 2010 alienda kituo cha kulelea watoto wenye ulemavu cha Miuji Dodoma na kuambiwa sifa za watoto wanaochukuliwa kituoni hapo lazima atambue anakoenda, aweze kula mwenyewe na kujisaidia.Alisema aliwaeleza sifa hizo mtoto wake hana wakasema aende kuishi na mwanae hivyo amebaki naye.Malongo alisema pia alivyoona hali ya mtoto wake alifikiri atapata msaada hospitalini kwani alionesha dalili za kuwa na ulemavu wa akili, hivyo mwaka 2012 alimpeleka hospitali ya Mirembe kupata tiba.Mzazi huyo alisema aliwaona madaktari wa hapo na walimpatia dawa za kutumia lakini hali yake ilibaki vile vile hata alipotumia dawa hivyo hakurejea hospitali kwani akitumia dawa hali ilikuwa mbaya zaidi.Alisema mwaka 2014 kuna mwalimu mmoja wa shule ya sekondari kutoka mkoani Kagera aliahidi kumpa msaada, akapiga picha kumpelekea mfadhili, akapigiwa simu na kuulizwa maswali kadhaa lakini alisema kutokana na hali ya ulemavu aliyonayo mtoto wake wakasema itawawia vigumu kumsaidia kwa chochote.Tabia zakeMalongo alisema mtoto huyo anapenda kula vyakula vizuri tu, kama ugali na samaki, nyama, maziwa, maharage, wali lakini kama wakimpa mrenda au kande anakataa kula akiachwa bila ulinzi hutoroka.“Hapendi mzungumze wakati mnakula, mkizungumza anapata hasira anamwaga chakula, hawezi kula mwenyewe mpaka alishwe, nguo anavua hataki kuvaa, ana hasira sio za kawaida , anaweza kumaliza mwezi hataki maji ya kunywa, napata tabu kwenye malezi ya huyu mtoto, kusafiri kwangu tabu,” alisema.Alisema kutokana na kuvua nguo na kuzichana, inabidi wamvalishe lubega ingawa hutafuna upindo wake na pia anatafuna sana vidole na nguo na kila siku saa 12 asubuhi huwa anaogeshwa na kuvalishwa nguo. Malongo aliiomba serikali iangalie njia ya kumsaidia kwani anasumbuka juu ya malezi ya mtoto huyo.Mama mzazi wa mtoto huyo, Rose Mwaluko alisema mtoto huyo tangu akiwa mdogo alikuwa hawezi kushika chochote kupeleka mdomoni na hali hiyo iliendelea hadi alipoanza kutembea, hata akimsogezea chakula mpaka amlishe na hakubali kukaa na mtu mwingine zaidi ya baba, mama na bibi yake.Ofisa Maendeleo ya Jamii Wilaya ya Chamwino mkoani Dodoma, Sophia Swai alisema wanaangalia namna watakavyoweza kumsaidia mtoto huyo kwani licha ya ulemavu alionao ana haki zake za msingi.	1
457	SOSTHENES NYONI-DAR ES SALAAM LIGI Kuu Tanzania Bara inafikia tamati kesho, lakini tayari timu ya Simba imefanikiwa kutetea  ubingwa ilioutwaa pia msimu uliopita. Simba ilifanikiwa kutwaa ubingwa baada ya kuibuka na ushindi wa mabao 2-0 dhidi ya Singida United na kufikisha pointi 91 ambazo hazitaweza kufikiwa na timu nyingine zinazoshiriki  ligi hiyo, ikiwemo mpinzani wake wa karibu Yanga ambayo ikifanikiwa kuifunga Azam  kesho, itafikisha pointi 89. MTANZANIA linakuletea sababu tano zilizochangia Simba kufanya vizuri katika ligi hiyo na hatimaye kubeba taji hilo huku ligi ikiwa bado haijamalizika. Falsafa ya Aussems  Wakati Aussems anakabidhiwa kikosi cha Simba, alikikuta kinatumia mfumo wa 3-5-4. Mfumo huo ulikuwa unatumiwa na aliyekuwa kocha msaidizi wa Simba, Masoud Djuma. Aussems alipoingia aliutosa mfumo wa Djuma wa 3-5-4 na kuingiza wa kwake ambao ni 4-3-3. Mwanzo ulionekana kuwashinda wachezaji wa timu hiyo. Kumbuka  kuhusu suluhu ya Simba dhidi ya Ndanda FC katika mchezo  wa mzunguko wa kwanza wa Ligi Kuu Tanzania Bara, uliochezwa Septemba 15, Uwanja wa Nangwanda Sijaona, Manispaa ya Mtwara. Wapo walioanza kutilia mashaka  uwezo wa Aussems baada ya suluhu  dhidi ya Ndanda. Hata  hivyo, Mbelgiji huyo hakuyumbishwa na yale maneno  ya karaha ya  baadhi  ya mashabiki wa Simba waliokiri waziwazi kumkumbuka Djuma kama ndiye aliyekuwa anastahili  kukipika kikosi chao na kama kutimuliwa, basi alipaswa mzungu huo. Mambo yalizidi kuwa magumu kwa  Aussems baada ya kikosi chake kukubali kipigo cha bao 1-0 kutoka kwa Ndanda, katika mchezo wa Ligi Kuu Tanzania Bara uliochezwa Septemba 20, mwaka huu Uwanja wa CCM Kirumba, Mwanza. Kipigo  ilichokipata Simba kilisababisha Aussems kutupiwa makopo ya maji pamoja na kutolewa maneno  ya kashfa na mashabiki wa timu hiyo. Tukio hilo lilitokea wakati kocha huyo akielekea vyumba vya kubadilishia mavazi. Lakini kadiri Wekundu hao walivyozidi kushuka dimbani, ubora wa kikosi cha timu hiyo ulizidi kuongezeka  kiasi cha kuwapa taabu wapinzani wake kwa kuibuka na ushindi mnono.  Okwi, Kagere, Bocco Uwepo wa washambuliaji  hawa watatu wenye ubora wa juu ni   dhahiri ulichagiza kwa kiasi kikubwa timu ya Simba kutetea taji lake la ubingwa wa Ligi Kuu Tanzania Bara kwa mara ya pili mfululizo. Imekuwa vigumu kwa Emmanuel  Okwi, Meddie Kagere na John Bocco kuondoka uwanjani pasipo mmoja wao  kufunga bao. Unaweza kuthibitisha  kwamba washambuliaji hao watatu si wa mchezo mchezo kwa kuangalia idadi ya mabao waliyopachika  kwa  pamoja ambayo yanafikia 54 na hiyo ni kabla ya mchezo wa mwisho wa timu yao dhidi ya Mtibwa Sugar, utakaopigwa kesho Uwanja wa  Jamhuri, Morogoro. Timu  nzima ya Simba imefunga mabao 77, lakini robo  tatu yamefungwa na washambuliaji hao  watatu pekee. Ubora wa Kikosi Hakuna  shaka kwamba Simba ndiyo timu iliyokuwa na kikosi imara zaidi miongoni mwa timu 20 zinazoshiriki Ligi Kuu Tanzania Bara msimu huu. Hili unaweza kuliona kwa kuangalia mchezaji mmoja mmoja  wa Simba na kulinganisha na wale wa timu nyingine. Simba ilikuwa imekamilika kila  idara na jambo la maana zaidi lililofanywa na Kamati ya Usajili ya timu hiyo ni kusajili wachezaji wenye uwezo mkubwa zaidi ya mmoja  katika kila nafasi. Hili liliifanya timu hiyo kutotetereka hata pale  mchezaji wake muhimu alipopata majeraha  yaliyomlazimisha kuwa nje ya uwanja kama ilivyotokea kwa beki Shomari Kapombe aliyeumia akiwa katika majukumu ya timu ya  Taifa, Taifa Stars.  Malengo ya Ubingwa, Ligi ya Mabingwa Mapema kabisa uongozi  wa timu hiyo chini ya mwekezaji wake, Mohamed Dewji, aliweka wazi malengo yao katika Ligi Kuu Tanzania Bara  kuwa ni kutwaa ubingwa. Ili kufikia malengo hayo, kila mdau katika klabu hiyo alipambana kutekeleza wajibu wake, hatua iliyosaidia timu hiyo kufanya vizuri dimbani. Lakini pia kitendo cha Simba  kufikia na hatimaye kuvuka malengo ya  michuano ya  Ligi ya Mabingwa Afrika, kilichochea kufanya vizuri katika Ligi Kuu  Tanzania Bara. Ikumbukwe kwamba, malengo ya Simba katika Ligi ya Mabingwa Afrika ilikuwa kufika hatua ya makundi, lakini  ilivuka na kufika robo fainali. Hili liliwaongezea ujasiri wachezaji na kuona kama wameweza kuzifunga timu vigogo Afrika, zikiwemo TP Mazembe na Al Ahly kwanini washindwe kuifunga Yanga au Lipuli. Motisha kwa wachezaji Uongozi  wa Simba  umetengeneza utaratibu wa kutoa motisha kwa wachezaji wao pale wanapofanya vizuri kwa kupata ushindi katika michezo yao. Hili liliwaongezea sana hamasa wachezaji  na kuwafanya wajitume zaidi dimbani. Umoja na mshikamano Kama kuna kitu ambacho kimekuwa kikiathiri maendeleo ya klabu za Simba na Yanga ni migogoro. Migogoro hii ni ama uongozi na wachezaji, uongozi na mabenchi ya ufundi, viongozi kwa viongozi, wachezaji na mabenchi ya ufundi au uongozi na wanachama wao. Kwa Simba hiki hakikuwepo safari hii na kama kilikuwepo, basi kilimalizwa kwa njia ya kistaarabu pasipo watu wasiohusika kufahamu. Utulivu ndani ya klabu ya Simba ulikuwa chachu ya kutetea ubingwa wake msimu huu.	2
458	 Na RAMADHANI MASENGA MAKAMANDA niaje? Mambo yako supa? Kama kawa kama dawa mwanenu, mwanajeshi wa uhakika, komandoo wa kutegemewa, baharia wa nchi kavu na spai mweledi nipo nalisongesha. Kuna wakati kutokana na haso unazopitia unajipa vyeo tu. Ama nini? Kwani unadhani Jay uprofesa alipewa pale Mlimani ama Mr II ‘Sugu’ aliwekwa kwenye karai la moto na kusavaivu ndiyo akapewa hilo jina? Haso tu wanangu. Majita ni mafundi kinoma wa haso. Toka kitambo wanapambana na mpaka leo wanapambana. Si unaona, wakati wengine wakizama katika dimbwi la kula ngada masela wanasheki hendsi tu na mataikuni wa nchi hii! Veri insipayaring. Dah ila kama vipi tupa kule stori za waheshimiwa aisee. Majita nimegundua mitandao ya kijamii inafanya watu wasiwe kreativu kabisa. Chukua hii. Uko katika makundi mangapi ya WhatsApp? Tufanye matatu. Katika makundi hayo ni mara ngapi unakutana na msemo mmoja ama kituko kimoja? Yaani unaanza kukutana na msemo ama kituko fulani katika kundi ‘A’ kisha baadaye unakutana nao katika kundi ‘B’ halafu ukienda pia katika kundi ‘C’ unakutana nao. Ni mara ngapi mambo hayo unakutana nayo? Bila shaka ni mara kibwena sio? Haya unapata picha gani? Wabongo sio wabunifu kabisa yaani. Mfano mdogo huu wa mitandao ya kijamii pia una aplai hata katika rili laifu. Mtaani kwenu kuna mabanda mangapi ya kuuza viepe? Kuna saluni ngapi za kiume na za kike? Kisha jiulize, hao wauza viepe ama vinyozi wanapata kweli mpunga wa kutosha wa kubadili laifu zao? Ukichunguza kwa makini utagundua kuwa wanachofanya ni kugawana tu mtonyo mdogo unaopatikana. Akili kumkichwa. Wana waliotoboa hawakuwa na mawazo kama haya. Wao walitazama ramani kisha wakaona watu wamebweteka katika mchango fulani na kusahau mwingine. Hapo hapo wakapiga mshindo wa maana. Watu weweee. Leo wanakusanya mapesa katika maakaunti yao. Ishu ya kutokuwa kreative imezagaa hata maofisini kwetu. Kila mmoja utakuta anataka kuwa kama fulani kiutendaji ama namna yake ya kuzungumza. Sasa wewe mwana niaje utake ufanane na mwingine wakati Saa Godi kakuumba kipekee?  Eti hata klasi ticha naye anataka mwanafunzi ajibu kama anavyotaka yeye. Kiukweli ishu isingetakiwa kuwa namna ya kujibu swali, bali kukonsetreti katika jibu kamili. Hapo tungekuwa tunakuza hata hali ya ubunifu wa madogo wetu. Haya mambo ya kufanya tufanane kwa kila kitu ndiyo maana sasa kila kijana msomi anaota kuwa mbunge. Mambo gani haya wanangu? Mbona kama mpunga unaweza kuuzoa hata katika Bongo Fleva ama kilimo? Wiki iliyopita katika mitandao ya kijamii ilikuwa ni sikukuu ya wahenga. Kila kona wahenga walitrendi tu. Wakati tukifurahia habari za wahenga, umewahi kujiuliza muhenga wewe ukiwa mzee ama ukindei utaacha alama gani? Wahenga wenzako wameacha misemo na imetrendi, wewe utaacha kitu gani ambacho kwayo utakumbukwa nacho? Au unataka ukindei ama ukizeeka tukukumbuke kwa kujua mandhari nyingi za loji? Jipange mwanangu maana unaweza kuja kuwa mhenga wa kuwa funzo kwa wengine na siyo kuwa wa mfano. Hakuna kitu kibaya katika maisha kama kuwa funzo badala ya  mfano. Kumbuka kama na wewe ulilipa nauli shilingi hamsini wakati unasoma sekondari ni mhenga tu. Ujinga ni kama petroli katika nyasi kavu, hauchelewi kusambaa. Ngoja nikacheki wahenga leo wana lipi jipya. Kila la kheri mhenga ujaye. Nachukua time.	4
459	Beatrice Kaiza MKALI wa bongo fleva, Godfrey Tumaini ‘Dudu Baya’ kwa sasa ameachiwa huru baada ya kufungiwa kufanya kazi ya Sanaa kutokana na kukataa wito wa kuhojiwa na Baraza la Sanaa Tanzania (BASATA) kuhusu tuhuma za kutumia lugha zisizo na maadili kwenye mitandao ya kijamii. Kutokana na hali hiyo BASATA walimfungia msanii huyo kufanya kazi zake, lakini baada ya kuomba radhi Waziri wa Habari, Utamaduni, Sanaa na Michoze, Dk. Harrison Mwakyembe amemsamehe. Akizungumza na MTANZANIA jana, msanii huyo alisema kwa sasa yupo huru baada ya kuupigia goti uongozi. “Maombi yangu yamesikilizwa na Dk. Mwakyembe na kupewa msamaha na kila kitu kimekamilika, hivyo mashabiki zangu sasa wakae tayari kwa kazi mpya,” alisema msanii huyo.	4
460	Kipa namba moja wa klabu ya Simba Aishi Manula amesema kuwa goli alilofungwa kwenye mchezo wa watani wa jadi na winga wa Yanga Bernard Morrison asingekuwa na uwezo wowote wa kuzuia kutokana na ujuzi uliotumika kupiga mpira huo Manura amesema hayo leo alipokuwa anahojiwa na kipindi cha Sports HQ cha EFM alipokwenda kwa ajili ya mahujiano maalum na kituo hicho “Kwa mimi binafsi karibia walimu wote nilifundishwa nao vitendo kama vile mpigaji akipiga kama ailivyopiga Morriosn inapaswa uchukue mpira na kumpigia makofi mpigaji hakuna namna yoyote ile golikipa anaweza kuokoa mpira wa namna ile maan unakuwa na speed kali kitu ambacho kipa hawezi kutoka upande mwingine na kuokoa” amesema Manula Ikumbukwe kuwa mchezo huo wa watani wa jadi uliisha kwa Simba kupoteza kwa goli 1-0 goli pekee la Morrison ndio liliamua mchezo huo	2
461	 Komandoo, ambaye kwa sasa ndiye kocha wa bondia Francis Cheka wa Morogoro, alitoa kauli hiyo juzi mjini hapa wakati wa mahojiano na waandishi wa habari.Alisema Serikali kama imeutupa mchezo huo na kuzihamishia nguvu zake katika mpira wa miguu.Alisema Serikali ina wajibu wa kuisaidia michezo yote, ikiwemo na ndondi kwani kwa kutumia mchezo huo wataitangaza nchi vizuri kuliko michezo mingine.“Sisi watu wa ‘Boxing’ tunakosa ushirikiano kutoka serikalini, ila naiomba Serikali iliangalie suala hili kwa umakini nadhani hata nyie ni mashuhuda jinsi Cheka na familia ya Matumla wanavyoutangaza mchezo huu,” alisema Komandoo.Komandoo aliwataka vijana kujitokeza ili kuucheza mchezo huo huku akidai ni mchezo usiokuwa na majungu kutokana na kuchezwa na mtu mmoja.“Ndondi ni maandalizi pamoja na kuwa na kipaji tofauti na michezo mingine kama soka ambao mnatakiwa mcheze 11, vijana njooni huku kwani hakuna mizengwe,” alismea kocha huyo.	2
462	" KWA mwaka 2017 na 2018 waajiri tisa wamefikishwa mahakamani kutokana na kukiuka taratibu na sheria za ajira.Hayo yameelezwa leo bungeni na Naibu Waziri Ofisi ya Waziri Mkuu, Kazi, Ajira na Vijana, Anthony Mavunde alipokuwa akijibu swali la nyongeza la Mbunge wa Viti Maalumu, Hadija Nasri (CCM).Katika swali lake, Nasri alitaka kujua serikali ina mikakati gani ya kulinda wafanyakazi kutokana na kuwepo kwa malalamiko mengi juu ya waajiri kwa kutozingatia sheria ya ajira.Pia alitaka kujua nini kauli ya serikali kutokana na kuwepo kwa malalamiko mengi ya waajiriwa kuwalalamikia waajiri lakini hakuna mkakati wowote ambao unafanyika kwa ajili ya kuwatetea.Akijibu, Mavunde alisema serikali imekuwa ikihakikisha waajiri wanafuata sheria na kanuni za ajira na kuwa wale wanaokiukwa wanafikishwa katika vyombo vya sheria.Awali, katika swali la msingi la mbunge wa Viti Maalumu, Munira Khatibu (CCM) alisema kuwa baadhi ya kampuni binafsi zimekuwa zikiwafanyisha kazi watumishi wao zaidi ya muda wa saa za kazi.Mbali na kufanya kazi zaidi ya muda wa kazi wamekuwa hawapewi chakula na kuwalipa kima kidogo cha mshahara. Kutokana na hali hiyo mbunge huyo aliihoji serikali na kutaka kujua serikali ina kauli gani juu ya suala hilo linalowakandamiza wafanyakazi wengi ambao wengi ni vijana.Akijibu swali hilo Mavunde alisema kuwa serikali inaendelea kusimamia sheria ya ajira Na.6 ya mwaka 2004 na sheria Na.7 ya mwaka 2004 na kuwa serikali inasimamia viwango vya kazi ikiwa ni pamoja na saa za kazi, likizo, mishahara na kazi staha kwa wafanya kazi wa sekta zote.Alisema kuwa serikali inasimamia ipasavyo mahusiano ya kikazi sehemu zote za kazi ikiwa ni pamoja na kampuni binafsi.“Mwajiri atakayekiuka matakwa ya sheria hiyo anastahili adhabu, na katika kuimarisha uwajibikaji upande wa waajiri mwaka 2006, Bunge lilifanya marekebisho katika Sheria ya Taasisi za Kazi namba 7 ya mwaka 2004"".Amesema katika marekebisho hayo ulianzishwa mfumo wa kaguzi za kazi mahali pa kazi kwa kuruhusu kutoa adhabu za papo kwa papo kwa waajiri wanaokiuka matakwa ya sheria, ikiwa ni pamoja na kutowalipa wafanyakazi malipo ya ziada kwa saa za ziada walizofanya kazi na kulipa mishahara chini ya viwango “Ofisi yangu itaendelea kusimamia sheria na kuimarisha mahusiano kati ya waajiri na wafanya kazi na kufanya kaguzi za kazi sehemu za kazi ili waajiri watimize wajibu wao na kuzingatia matakwa ya Sheria” alisema.Alisema ni wajibu wa mwajiri kutii matakwa ya sheria kwa kumlipa mfanyakazi wake mshahara na masilahi stahiki."	1
463	 WAZIRI wa Mambo ya Ndani ya Nchi, Kangi Lugola ametumia saa tano kuwatuliza wananchi wa Tarafa ya Kimamba wilayani Kilosa, Mkoa wa Morogoro, ambao walikuwa na hasira kali wakilalamika kunyang’anywa ardhi na wafugaji pamoja na Polisi kuwanyanyasa wananchi hao kwa kuwaweka ndani.Lugola aliwasili saa sita mchana jana akitokea mjini Morogoro kwa ajili ya kutekeleza ahadi yake kwa wananchi hao baada ya kuwaahidi wiki iliyopita alipofanya ziara katika tarafa hiyo ambayo ina wakazi zaidi ya 50,000, ili atatue kero zao za ardhi wakiwa na nyaraka zao za uthibitisho.Kabla ya mkutano wa hadhara na wananchi hao, waziri huyo alifanya kikao cha ndani na viongozi wa wilaya hiyo wakiongozwa na Mkuu wa Wilaya, Adam Mgoyi, kwa lengo viongozi hao kumpa sura halisi ya mgogoro huo ambao unaelekea uvunjifu wa amani.Aliwasili eneo la mkutano na kupokelewa na mabango ya wananchi yaliyokuwa yameandikwa ujumbe mbalimbali ikiwemo ‘Polisi wa Dumila wanatumika kuwanyanyasa wananchi na Polisi wa Chanzulu wanakamata watu na kuwaweka ndani wananchi wanaotafuta haki ya ardhi’, ‘wafugaji wanapora ardhi zetu’, polisi wanapewa rushwa na wafugaji kutuweka ndani’.Akizungumza na mamia ya wananchi hao, Lugola amesema amefika kusikiliza kero zao baada ya kutoa ahadi yake wiki iliyopita, hivyo anatumaini wananchi hao wana vielelezo kama alivyowaagiza waje nazo katika mkutano huo.Lugola amesema Jeshi la Polisi halihusiki na masuala ya ardhi isipokuwa limekuwa likichukua hatua pale migogoro hiyo inapopelekea kwenye uhalifu ama uvunjifu wa amani.Alishangiliwa na wananchi hao alipowaita waje mbele ya meza kuu ili watoe kero zao, ndipo idadi kubwa waliitikia wito huku baadhi yao wakiwa na nyaraka mbalimbali kama walivyoelekezwa waje nazo katika mkutano huo.Licha ya wananchi hao kutoa kero mbalimbali, lakini tatizo kubwa walikuwa wanamtuhumu mfugaji maarufu katika wilaya hiyo, Lipasio Mbokoso, anayedaiwa kunyang’anya ardhi zaidi ya ekari 270 ambazo wanadai sio zake, lakini anatumia nguvu ya fedha kuichukua ardhi ya wananchi hao.Waziri alimwita Mbokoso katika mkutano huo ili ajitetee kwa nyaraka zake, ndipo ikajulikana kuwa mfugaji huyo ardhi hiyo ni mali yake halali baada ya kushinda kesi iliyofunguliwa na wananchi hao mahakamani.“Nyaraka zinaonesha Mbokoso ni mmiliki halali wa ardhi hii, na pia wananchi ambao nimewataja walifungua kesi, na Mbokoso akashinda kesi hiyo Mahakama Kuu, baadaye mkakata rufaa mkaenda Mahakama ya Rufaa, pia akashinda, ndugu wananchi naomba niwaeleze hakuna haja ya malumbano, huyu ni mmiliki halali wa mali hiyo, msidanganywe na mtu yeyote, fuateni sheria pamoja na kuiheshimu hukumu ya mahakama,” amesema Lugola.	1
464	" NAIBU Waziri, Ofisi ya Rais Menejimenti ya Utumishi wa Umma, Mary Mwanjelwa amewataka wataalamu wa Teknolojia ya Habari na Mawasiliano (TEHAMA) kuweka ulinzi mitandaoni ili kulinda jitihada zilizofanywa na Serikali Mtandao tangu awali.Dk Mwanjelwa aliyasema hayo wakati akifunga mkutano wa kikao kazi cha Serikali Mtandao.Alisema tatizo la usalama mitandaoni linazidi kukua kadri siku zinavyozidi kwenda kwani maendeleo ya teknolojia yanavyozidi kukua usalama nao inabidi uongezeke. Alisema lengo ni kuona mitandaoni kuwa salama hususani kazi za serikali mtandao.""Nawaomba muweke usalama zaidi katika kazi zenu,"" alisema Mwanjelwa.Alisema wana kila sababu ya kuchangamka kutengeneza mifumo imara ambayo inaweza kufanya kazi kifasaha.""Jukumu kubwa la wakala ya Serikali Mtandao ni kuratibu matumizi ya TEHAMA katika Utumishi wa Umma,hivyo ni lazima Taasisi zote za Umma zishirikiane na wakala kila zinapobuni na kutekeleza miradi ya TEHAMA,"" alisema.Alisema jambo hilo litasaidia kuondoa udurufu wa miradi ya TEHAMA miongoni mwa Taasisi za Serikali.Mtendaji Mkuu wa Wakala wa Serikali Mtandao, Dk Jabiri Bakari amesema watazingatia kilichosemwa na kukifanyia kazi ipasavyo.Alisema hawana sababu ya kuzembea kwa sababu serikali ya sasa ni ya watenda kazi hivyo ni muhimu kuongeza juhudi kuhakikisha kazi zote zinafanya kwa ufanisi."	1
465	 Msanii maarufu wa filamu, Elizabeth Michael maarufu Lulu (22), amedai kuwa hajasababisha kifo cha msanii mwenzake marehemu Steven Kanumba bali yeye ndiyo alipigwa kwa panga na marehemu. Lulu ametoa ushahidi wake leo katika Mahakama Kuu Kanda ya Dar es Salaam, mbele ya Jaji Sam Rumanyika ambapo amedai Kanumba alikuwa mpenzi wake na uhusiano wao wa kimapenzi ulianza miezi minne kabla ya kifo chake. Amedai kuwa katika kipindi chote cha uhusiano wao marehemu alikua akimpiga mara kwa mara na siku ya tukio alimpiga sehemu mbalimbali za mwili kwa kutumia panga zikiwamo mapajani. Katika ushahidi wake huo Lulu amedai kuwa siku hiyo kabla ya tukio Aprili 6, mwaka 2012 ambayo ilikua Ijumaa Kuu, saa mbili usiku alitoka nyumbani kwao na kwenda nyumbani kwa rafiki zake mikocheni na walipanga kwenda disco kwa ajili ya kusheherekea mkesha wa sikukuu ya pasaka. “Wakati niko na rafiki zangu, Kanumba alikuwa akinisumbua kwa simu niende nyumbani kwake Sinza hadi nikalazimika kuwaaga rafiki zanguili niende kwake,” amedai Lulu. Lulu alipandishwa kizimbani Aprili 2012 na kusomewa shtaka la kumuua bila kukusudia Kanumba ambaye pia ni msanii mwenzake.  	1
466	Na Leah Mushi- GMT – Tanzania  MWANAHARAKATI wa masuala ya wanawake na watoto barani Afrika, Graca Machel, ametuma salamu za rambirambi kufuatia kifo cha mwanaharakati wa kupinga ubaguzi wa rangi Afrika Kusini, Winnie Mandela. Katika taarifa yake kwa vyombo vya habari, Graca alisema Winnie (81) alikuwa mwanamke shupavu wa kupigiwa mfano na ambaye alihamasisha wengi katika kupigania haki na usawa katika jamii. “Maisha yake ya ajabu na kipekee yaliyojaa changamoto na harakati yamekuwa kivutio na hamasa kwa watu wengi katika jamii cha kuonesha jinsi ya kujipa moyo, kutokata tamaa pindi tunapokumbwa na changamoto, huku tukiwa na matumaini ya kwamba tutafanikiwa,” alisema Graca. Alisema Winnie kwake ni dada mkubwa ambaye amekuwa akipendwa wa watu si wa Afrika Kusini pekee, bali duniani kote kwa ujumla kutokana na upendo wake na kujitoa kupigania ukombozi wa taifa hilo.   Pamoja na kupita katika kipindi hiki cha machungu na huzuni ya kumpoteza mpendwa wao, Graca amewasihi wote walioguswa na msiba huo kujiimarisha na kuendelea kutetea haki za raia katika jamii zinazowazunguka  kwani kwa kutenda hivyo watakuwa  wakimuenzi Winnie.   GRACA MACHEL NI NANI Graca Machel ni mwanaharakati wa kutetea haki za wanawake na watoto barani Afrika. Kupitia harakati hizo, amekuwa mwanzilishi wa Wakfu wa Graca Machel (Graca Machel Trust – GMT). Kupitia wakfu huo, Graca ameweza kuanzisha mtandao wa wanawake Afrika katika masuala ya uwekezaji na uwezeshaji kiuchumi, afya ya mama na mtoto, kilimo biashara na mtandao wa wanahabari. Graca alikuwa mke wa marehemu Nelson Mandela baada ya kuachana na Winnie (1998- 2013). Makazi yake ni Johannesburg, Afrika Kusini.	0
467	 IKIWA ni siku moja tangu Yang Feng Glan, maarufu Malkia wa Tembo, kuhukumiwa miaka 17 jela, baada ya kupatikana na hatia ya kujihusisha na biashara haramu ya meno ya tembo, imefahamika kuwa raia huyo wa China, aliingia nchini Tanzania kwa mara ya kwanza mwaka 1975.Akitoa maelezo yake, Glan alibainisha kuwa aliingia nchini wakati wa ujenzi wa reli ya Mamlaka ya Reli ya Tanzania na Zambia (TAZARA) uliosi- mamiwa na China. Katika maelezo hayo ya onyo aliyoyatoa Kituo cha Polisi Oysterbay, Glan alidai kuwa alikuja Tanzania baada ya kumaliza Shahada ya Uchumi kutoka Chuo Kikuu cha Beijing Hunch.Glan ambaye sasa ana zaidi ya miaka 70, ni mtaalamu wa lugha ya Kiswahili kutoka Chuo cha Beijing Foreign Language, na ni mwanafunzi wa kwanza wa Kichina kufuzu Lugha ya Kiswahili, hivyo anaifahamu vizuri lugha hiyo ambayo alijifunza kwa miaka mitatu kuanzia mwaka 1971 hadi 1974. Glan ambaye ana mtoto wake wa kike anayejulikana kwa jina la Fei, aliwahi kuwa mkalimani wa serikali ya China nchini Tanzania.Alifanikiwa kufanya kazi ya ukalimani kwenye shirika la Tazara, ambayo reli yake imepita kwenye hifadhi kubwa ya Selous, ambayo wanyama wengi aina ya tembo wanapatikana. Inadaiwa kuwa baada ya kukamilika kwa ujenzi wa reli hiyo, Glan alirejea nchini kwao kufanya kazi katika idara ya biashara ya nje na baadae alirejea tena Tanzania mwaka 1993.Aliporudi alifanya kazi kwenye mgodi wa Makaa ya Mawe wa Kiwira mkoani Mbeya, ambako alipelekwa na serikali ya nchi yake kama mkalimani katika mgodi huo, ambao ulikuwa na wafanyakazi kutoka China. Mwaka 1995 alirudi tena China na baadaye mwaka 1997 alikuja tena Tanzania kutafuta soko la matunda. Baadaye alirudisha taarifa ambayo haikufanyiwa kazi kwa sababu uongozi wao ulibadilika.Miongoni mwa biashara alizozifanya hapa nchini ni ya mgahawa maarufu jijini Dar es Salaam, ambao unapatikana vyakula vya asili ya China, uliojulikana kama Beijing Great Wall Investment. Mgahawa huo ulitajwa kupitisha meno ya tembo kutoka kwa Manase Philemon na Salvius Matembo, ambao kwa pamoja walihukumiwa kifungo cha miaka 17 kila mmoja kwa makosa matatu ya kujihusisha na genge la uhalifu na uhujumu uchumi wa meno ya tembo 860 yenye thamani ya Sh bilioni 13.9.Kitengo cha Taifa na Kimataifa cha Uchunguzi wa Makosa Makubwa cha National and Transnational Serious Crimes Investigation Unit (NTSCIU), kiligundua kuwa Glan alitumia mgahawa huo kufanya biashara hiyo haramu ya meno ya tembo. Mwaka 2012 Glan alikuwa Katibu Mkuu wa Baraza la Biashara kati ya Tanzania China na Afrika. Malkia huyo anadaiwa alikuwa akiwasaidia wawindaji haramu, kuwanunulia silaha za kivita na risasi kwa ajili ya kufanikisha ujangili huo.Kwamba alikuwa akiunganisha watu wa ndani na soko la kimataifa. Glan kabla ya kukamatwa nchini mwaka 2015, alikuwa akitafutwa kwa miaka mingi na inadaiwa alikuwa akiendesha shughuli hiyo kwa miaka zaidi ya 14.Mshitakiwa huyo na wenzake, walikaa miaka mitano gerezani na upande wa mashitaka ukiongozwa na jopo la Mawakili wa Serikali Wakuu, Paul Kadushi, Faraja Nchimbi, Saimon Wankyo na Salum Msemo walibadilisha hati ya awali ya mashitaka na kuwasomea mapya, ambayo ni kuongoza genge la uhalifu, kuongoza makosa ya uhujumu uchumi na kufanya biashara ya meno ya tembo.Walidaiwa kuwa kati ya Januari mosi 2000 na Mei 22,2014 walijihusisha na biashara ya nyara za serikali. Katika kipindi hicho washitakiwa hao wanadaiwa kufanya biashara ya vipande 860 vya meno ya tembo yenye thamani ya Sh bilioni 13.9, bila ya kuwa na leseni iliyotolewa na Mkurugenzi wa Wanyama pori.Wanadaiwa kuwa kati ya Januari Mosi, 2000 na Mei 22,2014 kwa makusudi raia wa China, Glan aliongoza na kufadhili vitendo vya kijinai kwa kukusanya na kusafirisha vipande hivyo 860 vya meno ya tembo, bila ya kuwa na kibali chochote kile kutoka kwa Mkurugenzi wa Wanyamapori.Kwa upande wa washitakiwa, Manase na Matembo, wanadaiwa kuongoza makosa ya uhujumu uchumi kwa kusaidia biashara ya nyara za serikali kwa kukusanya, kusafirisha na kuuza meno ya tembo kwa nia ya kujipatia faida. Akizungumza baada ya kutolewa kwa hukumu hiyo jana, Mkurugenzi wa Mashitaka nchini (DPP), Biswalo Mganga alisema ni muhimu kwa wadau wote nchini kuongeza ushirikiano katika mapambano dhidi ya vitendo vya kijangili ambavyo kwa kiasi kikubwa vimelisababishia taifa hasara hasa katika upotevu wa maliasili muhimu, hususan wanyamapori kama tembo na wengineo.	1
468	 MAOFISA wa Shirika la Viwango Tanzania (TBS) wamefanikiwa kumkamata muagizaji wa jumla wa nguo za ndani za mitumba zilizopigwa marufuku kutumika nchini kwa mujibu wa Sheria ya Viwango namba 2 ya mwaka 2009. Kukamatwa kwake ni mafanikio makubwa kwa maofisa wa TBS kwani kupitia msako huo, wengi waliokamatwa ni wachuuzi wadogo kutoka kwenyemaeneo mbalimbali nchini.Akizungumza na waandishi wa habari kwenye ghala la mfanyabiashara huyo Kiwalani, Ilala, jijini Dar es Salaam, Mkaguzi wa TBS, Juma Nandule, alisema kukamatwa kwake kulitokana na taarifa kutoka wasamaria wema.Alisema Watanzania wengi wameshajua nguo hizo hazitakiwi kwenye soko letu, ndiyo maana baada ya kupata taarifa za kuwepo kwa nguo hizo za ndani za mitumba walitoa taarifa TBS.Alisema, kwenye ukaguzi wa awali ulioanza Jumanne wiki iliyopita walifanikiwa kukamata mabelo matano kila moja likiwa na uzito wa kilo 100 na bado ukaguzi ulikuwa unaendelea. Alisema ukaguzi wa ghala la mfanyabiashara huyu bado unaendelea ili kuhakikisha nguo ambao hazitakiwi zinazuiwa na kuharibiwa. Alisema nguo hizo zinaondolewa kwenye soko kutokana na mamlaka ya shirika hilo chini ya sheria ya viwango namba 2 ya mwaka 2009.Alifafanua kuwa waagizaji wote wa mitumba walishaambiwa nguo za ndani za mitumba haziruhusiwi kwenye soko la Tanzania sasa. “Lakini bado wafanyabiashara wanakaidi na kuziingiza nchini kupitia njia za panya,” alisema na kusisitiza operesheni ya kuondoa nguo hizo za mitumba kwenye soko ni endelevu na awali walianza na wachuuzi wadogo kupitia misako inayoendelea kwa kushtukiza kwenye masoko.Alisema nguo hizo zina madhara kwa watumiaji hivyo alitoa mwito kwa Watanzania kuzikataa. Alisema nguo hizo zinachangia Watanzania kuendelea kuzitumia kutokana na bei kuwa ya chini.Akieleza sababu za kupigwa marufuku kwa nguo hizo za ndani za mitumba, Nandule alisema zimekuwa zikichangia magonjwa. Alipoulizwa hasara za waigizaji wa nguo za ndani za mitumba zilizopigwa marufuku, alisema ni kutozwa faini, kulipa gharama za ukaguzi wa mizigo, kulipa gharama za kuharibu shehena au kurudisha walikozitoa kwa gharama zao.	1
469	kauli Mwenyekiti wa Jumuiya Vjana ya CCM (UVCCM) Taifa, Kheri James kuhusu kuwatia mimba wanawake wa watu wote wanaodhani serikali ya Rais Mgufuli hifanyikazi imeleta gumzo mitandaoni baada ya watu mbalimbali kumshambulia kwa kile wanachodai ni kauli ya udhalilishaji. Akizungumza katika mkutano wa hadhara na wananchi wa mkoani Kagera jana wakati wa uzinduzi wa Kagera ya Kijani, Kheri amewataka Watanzania waendelee kuwa na imani na Rais Magufuli na kusema: “Ukimsikia mtu anasema hakuna kilichofanyika ujue nao ni ugonjwa, tunatafuta dawa yake, mtu aliyeamua kufumba macho na hana tatizo la macho, asitengenezewe miwani, mfanye aone.” “Magufuli anafanya kazi kubwa, ukimsikia mtu anasema hakuna kilichofanyika huo ni ugonjwa, mpaka tumtie mimba mkeo ndiyo ujue tunafanya kazi.” Kauli imepokelewa na hisia tofauti na watu katika mitandao mbalimbali ya kijamii na kuamua kutoa maoni yao juu ya suala hilo.  “Very Sad to My Fellow Youth Leaders, CCM imechoka sana na hawana ushawishi zaidi ya mabavu, kauli hizi si tu zinatolewa na viongozi vijana wa CCM, Heri (Kheri James), Gambo (Mrisho Gambo), Muro (Jerry Muro), Hapi (Ally Hapi), hata viongozi wakubwa, Mkapa (Benjamin)-wapinzani MALOFA, JPM Ministers-Wapumbavu,” ameandika Patrick Ole Sosopi ambaye ni Mwenyekiti wa Baraza la Vijana CHADEMA (BAVICHA). “Hivi kwanini hawa ccm awamu hii wanawadharau sana wanawake? Huyu mpaka mke atiwe mimba kwenye korosho tungeanza na mashangazi kwanini wanawadharau wanawake hivyo?” ameandika Shedrack Richard. Mwingine anayeitwa Nnko N Nnko ameandika: “Unadhalilisha sana wanawake lakini kuna siku itafika mtabaki mkitazama mazingaombwe.” Duh Kuna watu wana kauli hapa mjini. But alichosema kina facts na pia kwenye kukoselewa pakosolewe, hatuwezi kusifia kila Jambo ilhaLi vipaumbele vya taifa havizingatiwi, ni vizuri kuwa na uongozi wenye kupokea na kukubali ushauri lakini sio kusifia kila kitu bila kujali wahitaji.” ameandika MAGNET “Huyu dogo amevuka mipaka ya madaraka yake,namshauri aweke akiba ya maneno maana kesho haya anayosema atayakataa,ametukana watu kbs mpuuzi huyu,” ameandika Mussa Saidi Mussa. “Magufuli anafanya kazi kubwa, ukimsikia mtu anasema hakuna kilichofanyika huo ni ugonjwa, mpaka tumtie mimba Mkeo ndo ujue tunafanya kazi?, wanaona ila wameamua kufumba macho, watengenezewe mazingira ya kufumbua macho, kama mtaona ngumi itafumbua macho peleka ngumi”-M/KITI UVCCM pic.twitter.com/RQT1SW4G2X — millardayo (@millardayo) July 28, 2019 	2
470	 Akizungumza baada ya mechi hiyo, Kerr aliwasifu wachezaji wake kwa kuonesha kiwango cha juu katika mchezo huo na kufifisha mtazamo wa wengi kwamba wapinzani wao wangeibuka na ushindi.Katika mchezo huo, Simba ilionesha kiwango cha juu ambacho kiliwashangaza watu wengi na kama siyo makosa madogo madogo wangeweza kuibuka na ushindi.Kerr alisema walikosa bahati katika mchezo huo kutokana na nafasi za wazi walizozipata kushindwa kuzitumia ipasavyo lakini akawapongeza wachezaji wake kwa juhudi kubwa walioionesha na kupata matokeo hayo.“Tulikuwa na siku nzuri ya kuonesha uwezo wetu, nafurahi kuona kila mchezaji wangu leo (juzi) ametekeleza majukumu yake ipasavyo na kuwabana Azam, ni bahati ndiyo tumekosa lakini tulistahili kushinda mchezo huu dhidi ya timu bora Tanzania,” alisema Kerr.Kocha huyo alisema kama katika mchezo huo angewatumia wachezaji Paul Kiongera na Brian Majwega aliowasajili kwenye dirisha dogo, ana uhakika wangeshinda kwani makosa yaliyofanywa na Ibrahim Ajibu aliyefunga mabao mawili kwenye mchezo huo wachezaji hao wangeweza kuzitumia ipasavyo kutokana na uzoefu waliokuwa nao.Kwa upande wake kocha Stewart Hall wa Azam FC alisema mchezo ulikuwa mgumu kwao na walilazimika kutumia uzoefu wao kupata sare hiyo ambayo imeendelea kuwaweka kileleni mwa msimamo wa ligi hiyo.Hall alisema ugumu wa mchezo huo ulitokana na mapumziko marefu waliyoyapata na kusababisha timu nyingi kurekebisha makosa yao katika dirisha dogo lakini amefurahi kupata matokeo hayo kwa sababu bado anaendelea kushikilia rekodi ya kutopoteza mchezo tangu kuanza kwa msimu huu.“Mchezo ulikuwa mgumu kwa pande zote mbili, lakini inafurahisha kuona vijana wangu wakipambana na kusawazisha bao kwa sababu ingekuwa mbaya kama tungepoteza mchezo kama ule katika ushindani mkali kama ilivyo sasa na ile ni mechi yetu ya kwanza baada ya mapumziko marefu,” alisema Hall.Kocha huyo raia wa Uingereza alisema baada ya mchezo huo kumalizika sasa mawazo yake yapo kwenye mchezo unaofuata kuhakikisha anakiandaa vyema kikosi chake ili kupata ushindi ambao utawafanya waendelee kuongoza ligi na kujiweka katika mazingira mazuri ya ubingwa msimu huu.	2
471	 SIRI ya makampuni yaliyo chini ya Hill Group kufanya vizuri sokoni imeelezwa kwamba inatokana na kuzalishalisha bidhaa zenye ubora wa hali ya juu sambamba na kutoa huduma bora na ya uhakika kwa wateja.“Sasa hivi watu wengi wanaijua Hill kwa sababu ya maji yake bora ambayo hata mimi ninayapenda, lakini chakula cha samaki wanachotengeneza pia ni bora sana,” alisema Ofisa Uvuvi wa Halmashauri ya Wilaya ya Bagamoyo, Anthonia Mpemba. Alisema walichukua sampuli ya chakula chao na kukifanyia uchunguzi wa kitalaamu na kugundulika kwamba ni chakula bora.Wilaya ya Bagamoyo mkoani Pwani ina wafugaji wa samaki kwenye mabwawa takribani 100. Ofisa uvuvi huyo alikuwa akizungumza na timu ya waandishi wa habari wa kampuni ya magazeti ya serikali ya Tanzania Standard Newspapers (TSN) ambao wameweka kambi mkoani Pwani kuelekea Maonesho ya Viwanda na Kongamano la Fursa za Uwekezaji na Biashara mkoani humo.Matukio hayo yatajiri kuanzia Oktoba Mosi hadi 7 mwaka huu. Alipoulizwa siri ya mafanikio yao, Meneja Raslimali Watu wa makampuni ya Hill, Edwin Muimbula, alisema ni kuhudumia wateja vizuri ikiwa ni pamoja na kufikisha huduma zao zinakohitajika kwa wakati. Lingine alisema ni kuhakikisha bidhaa zao wanazizalisha kwa kiwango cha juu cha ubora.Muimbula alitaja bidhaa zinazozalishwa na mkampuni hayo yaliyoko Bagamayo kuwa ni pamoja na maji ya kunywa ya Hill Water kupitia kampuni ya Hill Packaging imbayo pia inatengeneza mifuko ya viroba kwa ajili ya kufungia mazao ya kilimo pamoja na maturubai malaini na magumu.Alisema kupitia kampuni yao ya Salibaba Pellet wanazalisha vyakula vya mifugo, hususani kuku na samaki. Alifafanua kwamba chakula kwa ajili ya kuku wanazalisha kuanzia kinachofaa kwa vifaranga hadi kuku wakubwa. Kuhusu maji, Muimbula alisema maji wanayozalisha yametokea kupendwa sana kutokana na ubora wake kiasi kwamba hayakai sokoni. Timu ya waandishi wa habari wa TSN ilitembelea uzalishaji wa maji na kujionea namna yanavyozalishwa kwa usafi wa hali ya juu.Hata hivyo, Muimbula alisema changamoto wanayokabiliana nayo kubwa ni kukatika katika kwa umeme.“Hata umeme ukicheza tu mashine zinazima. Hapo inatuchukua hadi saa mbili kuanza tena uzalishaji,” alisema.Alisema kampuni za Hill zimeajiri watu 519, huku miongoni mwao 445 wakiwa wafanyakazi wa kudumu. 	1
472	 KATIKA kuhakikisha jamii ya Watanzania inakuwa salama kiafya kutokana na bidhaa mbalimbali wanazonunua kwa mahitaji yao, Shirika la Viwango Tanzania (TBS) linaendelea na kampeni yake ya kudhibiti bidhaa zisizo salama ikiwa ni pamoja na mitumba hatarishi, hususani nguo za ndani.Kwa mujibu wa TBS nguo za aina hiyo, zinazoweza kuuzwa katika maeneo mbalimbali nchini hazina ubora unaotakiwa kwa matumizi ya mwanadamu. Ni kwa mantiki hiyo, TBS imekuwa ikifanya ukaguzi wa kushitukiza ili kuhakikisha wafanyabiashara wachache hawaendelei kuuza bidhaa hizo hatarishi.Kaimu Mkurugenzi wa Udhibiti Ubora wa TBS, Lazaro Msasalaga, anasema pamoja na kufanya ukaguzi, hususani kwa wafanyabiashara ndogo wanaouza nguo hizo za ndani za mitumba, wamekuwa wakiwaelimisha juu ya madhara ya kiafya ya kuuza nguo hizo na kwamba kuziuza ni kinyume cha sheria. Mitumba isiyotakiwa kuuzwa Ofisa Viwango Mwandamizi wa TBS, Paulo Manyilika anasema kiwango elekezi cha taifa cha nguo za mitumba (TZS 758:2017), toleo la tatu, kinapiga marufuku kuagiza nguo za ndani za mitumba na zile zinazotumika kukaushia mwili.“Pia kinapiga marufuku ya kuagiza nguo ambazo hazikufukizwa dawa za kuzuia magonjwa ambukizi kwa mujibu wa sheria,” anasema. Manyilika, anasema kiwangoelekezi hicho kinazitambua nguo za ndani zilizopigwa marufuku kuwa ni pamoja na chupi, sidiria, boksa, soksi na fulana za ndani.Anaongeza aina ya nguo zingine za mitumba zinazopigwa marufuku kuuzwa ni zile zinazotumika kukaushia mwili ambazo ni mataulo ya bafuni, mezani, chooni na leso za mikononi. Madhara kiafya Anasema nguo ambazo hazikufukizwa dawa ili baadaye ziweze kutumika kwa ajili ya matumizi ya binadamu, zinaweza zikasababisha madhara ya magonjwa ya ukoma, ngozi, kifua kikuu, kimeta, uti wa mgongo, kipindupindu na ugonjwa wa ebola.“Ni vyema wafanyabiashara ndogo wanaouza nguo hizi, wakiziona kwa wafanyabiashara wa jumla watoe taarifa kwetu ili tuweze kuchukua hatua,” anasisitiza. Anasema pamoja na kwamba mitumba inapaswa kuwa imefukizwa dawa, hii haizuii mtumiaji kuathirika kwa kuwa, uwezekano wa mabaki ya vimelea ambukizi kwenye mitumba upo hasa kwa mazingira ya nguo zinazopigwa marufuku.Anazidi kufafanua kwamba dawa zilizofukiziwa pia zinaweza kumdhuru mtumiaji kwani nguo za ndani zinavaliwa kwenye maeneo ambayo hugusana na ngozi kwa muda mrefu. “Nguo hizi zinavaliwa kwenye maeneo ambayo hutoka jasho na yenye ngozi laini kwa hiyo ni rahisi kumwambukiza mtumiaji,” anasema.Anasema wanaopuuza maelekezo hayo ya TBS wanaweza kupata maambukizi ya fangasi, magonjwa ya ngozi (tropical diseases) na saratani ya ngozi. Msasalaga anasema TBS imefanya kazi kubwa ya ukaguzi ili kuhakikisha kuwa watumiaji wa bidhaa mbalimbali nchini wanatumia bidhaa bora na sio bidhaa dhaifu ambazo zinaingizwa kwenye masoko ya hapa nchini.Kwa upande wa nguo za ndani za mitumba ambazo hazina ubora, anasema TBS ambayo kwa sasa inaendelea na ukaguzi kwa nchi nzima, imeshakamata jumla ya tani 3.5 za nguo za mitumba ambazo hazina ubora na zisizofaa kwa matumizi ya binadamu. Anasema nguo hizo zenye thamani ya Sh milioni 42 zimekamatwa katika masoko ya mikoa ya Mara, Shinyanga na Dar es Salaam kati ya Januari hadi Aprili mwaka huu.Anafafanua kwamba nguo kiasi cha tani mbili zenye thamani ya Sh milioni 12 kilikamatwa katika soko la jiji la Dar es Salaam na kiasi cha tani moja na nusu chenye thamani ya Sh milioni 30 kilikamatwa katika masoko ya kanda ya Ziwa. Anasema nguo hizo tayari zimeharibiwa. Anasema wamekamata pia shehena tani tano za biskuti katika jiji la Mwanza ambazo zimeingizwa jijini humo zikitokea nchi jirani, zenye thamani ya Sh milioni 40 huku zikiwa hazina ubora.“Kiasi cha marobota 13 ya mitumba tumeyakamata katika soko la Musoma mkoani Mara na kuyateketeza baada ya kubainika kutokuwa na ubora kwa ajili ya matumizi ya binadamu,” anasema. Anawataka wananchi hususani wafanyabiashara wa nguo za mitumba kutambua kuwa yako madhara makubwa ya kiafya kwa mtu anayevaa nguo za mitumba za ndani. “Tumeteketeza nguo hizo kwa mujibu pia wa kiwango cha ubora cha kimataifa (ISO) cha 758.17 kinachokataza matumizi ya nguo za ndani zilizokwishatumika kuuzwa kwa watu wengine,” anasema.Anawataka wafanyabiashara wa mitumba kuwa mabalozi wema na waache kununua nguo za mitumba za ndani kutoka kwa wafanyabiashara wakubwa na badala yake watoe taarifa za uwepo wa bidhaa za nguo zilizopigwa marufuku kwenye mamlaka za serikali ikiwemo TBS na polisi ili hatua za kisheria zichukuliwe. “Mfanyabiashara wa jumla wa nguo za mitumba, atakayebainika kukiuka utaratibu huu uliowekwa na serikali atachukuliwa hatua zitakazomsababisha kujutia kosa lake, hakutakuwa na huruma,” anasema.Ofisa Masoko wa TBS, Debora Haule anasema TBS itaendelea na ukaguzi na kutoa elimu kwa jamii kupitia radio za kijamii, hasa maeneo ya vijijini ambako kuna watu wasiopata taarifa za kutosha kwa wakati. Anasema katika kudhibiti nguo za mitumba ambazo hazina ubora kwenye soko, TBS itaendelea kutoa elimu kwa umma nchini kote juu ya umuhimu wa kudhibiti nguo hatarishi za mitumba na bidhaa zingine ambazo hazina ubora.Kwa upande wake, Kaimu Mkuu wa TBS Kanda ya Ziwa, Evarist Mrema anasema TBS itaendelea na udhibiti wa bidhaa za nguo ambazo hazina ubora kwa mikoa ya Kanda ya Ziwa. “Sanjari na udhibiti wa ubora, tutaendelea kutoa elimu kwa wananchi juu ya madhara ya kutumia bidhaa hafifu zilizo sokoni. Ninawaomba watembelee ofisi yetu ya Kanda watakapokuwa na tatizo,” anahitimisha Mrema.TBS ni Shirika la Umma lililo chini ya Wizara ya Viwanda na Biashara lililoundwa kwa mujibu wa sheria ya bunge namba 3 ya mwaka 1975. Baadhi ya majukumu ya TBS ni pamoja na kuandaa viwango katika sekta zote za uchumi, huduma na biashara, kuvisimamia na kuvitangaza viwango vya kitaifa, kusimamia utekelezaji wa matumizi ya viwango kupitia kwa watumiaji na kusimamia ubora wa bidhaa zinazozalishwa ama kuingizwa nchini ama kusafirishwa nbje ya nchi.Katibu wa Jumuiya ya Wamachinga Wilaya ya Nyamagana, Hidaya Juma anakiri kwamba wananchi wengi wanakimbilia nguo za mitumba kwa sababu ya bei yake kuwa nafuu na uimara wake, lakini anasema ameelimika kuhusu elimu inayoendelea kutolewa kwani hata yye bi mbaji mkubwa wa mitumba.	1
473	 Filamu hiyo ambayo imetayarishwa kwa ushirikiano baina ya Benki ya Biashara ya DCB na kampuni ya Concert Group, imepangwa kuzinduliwa Juni 25 mwaka huu katika ukumbi wa Century Cinemax jijini Dar es Salaam.Akizungumza katika mkutano na waandishi wa habari Dar es salaam jana Meneja Mkuu wa wateja wadogo na wakubwa wa Benki ya DCB, Haika Machaku alisema kuwa, DCB imeamua kuandaa filamu hiyo baada ya kutambua kuwa watanzania wengi wanapenda kuangalia filamu za Kiswahili na hivyo anaamini wataweza kuwafikia watu wengi zaidi.“DCB Bank tumeona njia pekee ya kuwafikia Watanzania walio wengi ni kupitia sanaa, na sana kupitia filamu imeonekana kupendwa zaidi na watu wengi hivyo tutatoa elimu juu ya huduma zetu za kibenki, lakini pia jamii itapata burudani,” alisema Machaku.Filamu hiyo ya Hamu ya Mafanikio imewashirikisha wakali mbalimbali wa filamu nchini akiwepo Tito Zimbwe, Rose Ndauka, Jackline Pentezel, Abdul Mhema, Hidaya Njaidi, Gojah na wasanii wengine mbalimbali.Mchaku alisema baada ya kuzinduliwa kwa filamu hiyo, itaoneshwa katika maeneo mbalimbali jijini Dar es Salaam, hasa katika matawi ya benki hiyo na katika uzinduzi huo filamu hizo zitapatikana na zitakuwa zikiuzwa kwa gharama nafuu.Akizungumza kwa niaba ya wasanii walioshiriki katika utengenezaji wa filamu hiyo, Ndauka alisema itamjenga sana mwananchi atakae iangalia na kumpa ujasiri na uwezo wa kutumia huduma za kibenki DCB.“Ndani ya filamu utaona jinsi kijana Jensen ambaye aliweza kupata elimu yake hata baada ya kufiwa na wazazi wake ambao walimfungulia akaunti ya wanafunzi na pia kijana huyo kupitia akaunti ya biashara ilimwezesha kufanya biashara kwa kupata mikopo mbalimbali,” alisema Ndauka.Filamu hiyo inakuja wakati benki nyingi zikikabiliwa na changamoto ya jamii kukosa elimu ya kutosha juu ya	2
474	 MAHAKAMA ya Rufani Tanzania, imetupilia mbali rufaa iliyofunguliwa na Mkurugenzi wa Mashitaka nchini (DPP) dhidi ya Mwenyekiti wa Chama cha Demokrasia na Maendeleo (Chadema), Freeman Mbowe na Mbunge wa Tarime Mjini, Ester Matiko.Aidha, mahakama hiyo imeelekeza jalada la kesi hiyo kurudishwa Mahakama Kuu Kanda ya Dar es Salaam kwa ajili ya kusikiliza rufaa iliyokatwa na wakina Mbowe kupinga kufutiwa dhamana na Mahakama ya Hakimu Mkazi Kisutu, Novemba 23, mwaka jana. Uamuzi huo uliandaliwa na jopo la Majaji watatu likiongozwa na Mwenyekiti wao, Jaji Stella Mgasha, Mwanaisha Kwariko na Gerald Ndika baada ya kusikiliza hoja za upande wa mashitaka na upande wa utetezi zilizowasilishwa Februari 18, mwaka huu.Katika rufaa hiyo, upande wa mashitaka uliwakilishwa na Mawakili wa Serikali Wakuu, Faraja Nchimbi, Paul Kadushi na Mawakili wa Serikali, Samon, Salum Msemo ambao waliwasilisha hoja tatu za kupinga uwepo wa rufaa Mahakama Kuu ikiwemo Jaji kukosea kupanga kusikilizwa kwa rufaa kinyume na kifungu cha 362 (1) cha Sheria ya Mwenendo wa Makosa ya Jinai (CPA).Pia walidai kuwa mahakama haikuwapa haki ya kusikilizwa waomba rufaa maombi na kwamba Jaji alisukumwa na hali ya upendeleo hoja ambayo waliiondoa wakati wa usikilizaji wa rufaa. Hata hivyo, upande wa utetezi, uliwakilishwa na Wakili Peter Kibatala, Profesa Safari, Jeremiah Ntobesya na Dk Rugemeleza Nshala.Akisoma hukumu hiyo jana, Naibu Msajili wa Mahakama ya Rufaa, Sylvester Kainda alisema kuwa rufaa ya DPP haina mashiko kuwepo mahakamani hapo kwa sababu haikuwa sahihi kwake kupeleka mapingamizi huku ikijua alichokuwa anakipinga mahakama Kuu ilipewa mamlaka.‘’Haikuwa sahihi kwa DPP kuleta mapingamizi haya wakati wanajua mamlaka ambayo Mahakama Kuu imepewa na hiki sio kitendo kizuri hivyo, rufaa hii haina msingi na jalada liendelee na usikilizaji Mahakama Kuu,’’ alieleza Kainda.Alisema ni kweli rufaa iliyokatwa na wajibu rufaa (Mbowe na Matiko), ilikuwa chini ya hati ya dharura na kwamba kumbukumbu za mwenendo wa shauri hilo kutoka mahakama ya chini (Kisutu) hazikuwa zimeambatanishwa. Kainda alisema Jaji Sam Rumanyika wa Mahakama Kuu alitimiza matakwa ya kisheria na sio vinginevyo kwa kuelekeza mwenendo wa kesi ulioandikwa kwa mkono pande zote zipewe na kwa pamoja walikubaliana zitumike. Alisisitiza kuwa inaelekeza kwamba mwenendo wa kesi uambatanishwe na rufaa husika lakini kama sivyo, Jaji amepewa mamlaka ya kuelekeza vinginenvyo.‘’Hatuwezi kupingana na Jaji kwa uamuzi aliochukua wa kujulisha pande zote tarehe ya kusikilizwa kwa kesi hiyo na baada ya kubaini kuwa pande zote hazikuwa na mwenendo wa kesi hiyo aliagiza mwenendo huo wapewe pande zote,’’ alisema Kainda.Alifafanua kuwa kama Jaji asingewaita kwa ajili ya kusikiliza kesi hiyo asingeelewa kwamba wana mwenendo wa kesi au la na kwamba kabla ya kuanza kusikiliza rufaa yenyewe alianza kusikiliza mapingamizi ya awali ambao ndio utaratibu wenyewe. ‘’Kwa maoni yetu walalamikaji katika maombi yao kwamba jaji alikosea kupanga kusikilizwa kwa rufaa wakati mwenendo haukuambatanishwa, yalijibiwa wakati wa shauri hilo na wakapewa nakala husika na kwamba hoja ya kwamba mahakama itoe mwongozo kabla ya tarehe ya kusikilizwa, msimamo huo sio matakwa ya sheria,’’ alisisitiza.Kwa mujibu wa Kainda, Mahakama Kuu ina mamlaka ya kuelekeza vinginevyo katika kuharakisha kusikiliza kwa kesi na kwamba hakuna haki zilizoingiliwa kama ilivyodaiwa na upande wa mashitaka na kueleza kuwa sio sahihi kusema kuwa walinyimwa haki wakati mahakama iliwasikiliza. Aliongeza kuwa hawawezi kupingana na Jaji kwani alitekeleza majukumu aliyopewa na sheria na kwamba kesi zote zilizoambatanishwa na rufaa hiyo hazihusiani na shauri hilo. Sababu za DPP kukata rufaa hiyo ilitokana na Novemba 23, 2018 wajibu maombi (Mbowe na Matiko) kupinga uamuzi wa kufutiwa dhamana mahakama ya Kisutu na siku iliyofuata upande wa utetezi ukiongozwa na Kibatala walikata rufaa kupinga maamuzi hayo.Novemba 27, mwaka jana, Jaji Rumanyika aliona kuwa rufaa hiyo imepelekwa chini ya hati ya dharura hivyo aliagiza mwenendo wa shauri upelekwe mahakamani hapo pamoja na wahusika wapande zote wafike. Hata hivyo, Novemba 28, upande wa mashitaka na wa utetezi walifika mahakamani hapo na mapingamizi ya pande zote yalisikilizwa ikiwemo sababu nne za Mbowe na Matiko za kupinga uamuzi huo kwamba mahakama haijawapa nafasi wadhamini ya kujieleza kwa mujibu wa sheria.Pia walidai mahakama imekosea kuwafutia dhamana kwa sababu Novemba 12, mwaka huu Mbowe na Matiko walifika mahakamani bila kukamatwa na kuwa chini ya ulinzi. Alidai masharti ya dhamana waliyopewa washitakiwa ni kinyume na sheria.Hata hivyo, upande wa mashitaka uliomba mahakama hiyo itupilie mbali rufaa hiyo kwa sababu tatu ikiwemo warufani kushindwa kukata rufaa kupinga dhamana iliyotolewa na mahakama ya Kisutu na kwamba mahakama hiyo haina mamlaka ya kusikiliza rufaa kwani taarifa ya kusudio la kukata rufaa imekosekana.Baada ya Jaji Rumanyika kusikiliza mapingamizi hayo alikubaliana na hoja za upande wa serikali za kupewa mwenendo wa shauri hilo wa kesi ya msingi iliyopo Mahakama ya Kisutu uliochapishwa ambao unasomeka vizuri na sio kama ule waliopewa awali.Pia alikubaliana na hoja ya pingamizi ya upande wa serikali kuwa sababu mbili za rufaa za kupinga masharti ya dhamana, zinakiuka matakwa ya sheria kwa kuwa zimekatiwa rufaa bila kutoa kwanza taarifa ya kusudio la kukata rufaa kupinga masharti hayo ya dhamana yaliyotolewa kati ya mwezi Machi na Aprili mwaka jana. Hata hivyo, baada ya mahakama kupanga kuanza kusikiliza rufaa hiyo, upande wa mashitaka alidai kuwa wamekata rufaa katika Mahakama ya Rufani kupinga maamuzi ya yaliyotolewa na kuiomba mahakama hiyo kuacha kuendelea kusikiliza rufaa hiyo kwa sababu haina mamlaka.	1
475	Na SAADA SALIM -DAR ES SALAAM, MSHAMBULIAJI wa timu ya Azam FC, Kipre Tchetche, amedhamiria kuachana rasmi na klabu hiyo kwa kuendelea kuushinikiza uongozi umruhusu kuondoka ili akatafute maisha sehemu nyingine. Tchetche ambaye ni raia wa Ivory Coast, hadi sasa hajajiunga na wenzake katika mazoezi ya kujiandaa na michuano ya Ligi Kuu Tanzania Bara msimu ujao na Kombe la Shirikisho barani Afrika mwakani. Akizungumza na MTANZANIA jana, Tchetche alisema anasubiri ruhusa ya kuondoka Azam kwani amepata dili katika klabu moja kubwa nchini Misri. Tchetche alisema amefanya mawasiliano ya barua pepe na viongozi wa klabu hiyo akiomba kuondoka lakini hajajibiwa chochote, huku akidai kuwa anahitaji baraka zao kabla ya kucheza timu nyingine. Straika huyo ambaye ni kinara wa kupachika mabao Azam, alisema anahitaji kubadili maisha ya soka kwa kuwa amecheza Ligi Kuu ya Tanzania kwa muda mrefu hivyo amechoka. “Juhudi zangu za kufanya mawasiliano na viongozi na pia wakala wangu kuwatumia ujumbe wa barua pepe ili kufikia makubaliano nikacheze Misri baada ya kupata ofa, zimegonga mwamba kwani hawajibu lolote. “Nimebakiza mkataba wa mwaka mmoja, lakini  nimepata ofa nzuri Misri ila viongozi wangu wamekata mawasiliano na mimi, kwa sasa sina furaha ya kucheza soka nchini Tanzania,” alisema Tchetche. Naye Mtendaji Mkuu wa Azam FC, Saad Kawemba, alikiri kwamba ni kweli Tchetche hajaripoti mazoezini na pia hajatoa sababu za msingi za kuchelewa, hali inayowapa wasiwasi  kutokana na kulazimisha kutaka kuondoka. Kawemba alisema kama amepata timu  nyingine inatakiwa kufuata taratibu za usajili  kwani thamani ya mchezaji huyo ni dola 150,000  za Marekani sawa na Sh milioni 322.	2
476	Na Fredy Azzah-Dodoma  WABUNGE wa upinzani na wale wa CCM  wameparurana juu ya demokrasia nchini huku mmoja akitaka Serikali ifanye mabadiliko ya Katiba nchi iwe ya chama kimoja na mwingine akidai Msajili wa Vyama vya Siasa kazi yake ni kuua upinzani. Hali hiyo ilitokea jana   wakati wabunge hao wakichangia hoja ya Hotuba ya Makadirio ya Mapato na Matumizi   ya Ofisi ya Maziri Mkuu. Wakati wabunge hao wakisema hayo, Waziri wa Mambo ya Ndani ya Nchi, Mwigulu Nchemba, alisema taarifa zinaonyesha kila wakati Chadema inaposhiriki uchaguzi matukio ya uhalifu hutokea lakini kisiposhiriki hali huwa shwari. Ataka chama kimoja Akitoa mchango wake, Mbunge wa Viti Maalum, Cecilia Pareso (Chadema), alisema kuna jitihada za kuuwa vyama vya upinzani kwa kuvinyima haki yao ya  msingi. Alisema ili vyama vya siasa vipate wanachama, lazima  vinadi sera zao kupitia mikutano kisha wananchi wachague kubaki walipo ama wajiunge navyo. Wakati akiendelea kuchangia, Mbunge wa Ulanga, Goodluck Mlinga (CCM),  aliomba kutoa taarifa na kusema muda wa kunadi sera unaisha baada ya kampeni na sasa sera zinazotekelezwa ni za CCM iliyoshinda  kuongoza dola. Baada ya mbunge huyo kuketi, Pareso alisema hana sababu ya kumjibu Mlinga. Pareso alisema ni kulidanganya Taifa kuwaambia wananchi kwamba vyama vya siasa vinaendelea kufanya kazi vizuri huku mikutano ikiwa imekatazwa. “Vyama vya siasa ni kama makanisa leo mtu anajiunga kesho anatoka,” alisema. Pareso alikatishwa tena na Mbunge wa Kasulu Vijijini, Vuma Augustino (CCM), aliyesema mikutano kwa wabunge na madiwani haijazuiwa. Akijibu taarifa hiyo, Pareso alisema yeye amejikita kwenye suala la vyama na wala hazungumzii wabunge wala madiwani. Alisema Watanzania waliaminishwa kuwa maadui wao ni ujinga, umasikini na maradhi lakini kwa sasa vyama vya upinzani vimeongezwa kuwa adui wa nne wa wananchi. “Nasema hivyo   kwa sababu leo  tunashuhudia wabunge na madiwani mbalimbali ama wanakamatwa, mara wanaambiwa waripoti polisi…waliowakamata wakiridhika basi wanaachilia… kila leo kuripoti polisi ama mahakamani,” alisema. Alisema uchaguzi wa 2015 wananchi walichagua viongozi wao lakini sasa kuna wanaohama vyama kwa kurubuniwa. Pareso alikatishwa tena na  Mbunge wa Geita Vijijini, Joseph Msukuma (CCM) aliyesema: “Kazi ya chama chochote ikiwamo cha kwake ni kuua chama kingine kwa hiyo mimi sioni cha ajabu hapo”. Pareso alijibu hoja hiyo kwa kusema, “Nafikiri uelewa wa mbunge ndiyo uliomfanya atoe taarifa hiyo, sioni sababu ya kumjibu”. Akiendelea kuchangia, Pareso alisema Bunge lilitenga Sh bilioni nne   zitumike mwakilishi akifariki dunia  lakini sasa kwa sababu ya kuhamahama, Sh bilioni 6.9 zimekwisha kutumika. “Tunajiuliza tunafanya kazi ya kuwarubuni na kuwanunua upande wa pili tunarudi tena kufanya uchaguzi huku kuna watanzania wengi hawana huduma za  msingi,”alisema. Mbunge wa Viti Maalum,   Martha Mlata (CCM), alihoji wapizani hawakuona kuwa ni gharama kubwa zingetumika katika uchaguzi kwa kumnunua Nyalandu (Lazaro)? Mbunge wa Tarime Vijijini, Easter Matiko (Chadema), alisema upo ushahidi  wa upande wa CCM kuwatongoza madiwani wa upinzani wahamie katika chama hicho lakini kama kuna ushahidi kuwa Chadema kilimtongoza Nyalandu ahamie Chadema basi utolewe. Pareso akiendelea na hoja yake, alisema  kwa kiasi kikubwa uchaguzi wa marudio wa majimbo ya Siha na Kinondoni ulikuwa ni uchaguzi wa Chadema na jeshi la polisi. Alisema ushauri wake   ni kwamba yawasilishwe bungeni marekebisho ya kufuta mfumo wa vyama vingi   dunia ijue kuwa serikali haitaki mfumo wa vyama vingi. Waziri wa Mambo ya Ndani ya Nchi, Mwigulu Nchemba naye aliomba kutoa taarifa na kusema: “Uzoefu umeonyesha kuwa chama chake(Pareso)  kinaposhiriki katika uchaguzi kunakuwa na matukio mengi  ya uhalifu. “Kuna uchaguzi mmoja ambao chama chako hakikushiriki hakukuwapo   matukio yoyote ya utekaji wala maumivu ya wananchi.” Akijibu, Pareso alimtaka Mwigulu kwa sababu anaingia katika Baraza la Mawaziri, amwambie Rais Dk. John Magufuli afute vyama vya upinzani nchini. Mbunge wa Kilombero, Peter Lijualikali, (Chadema), alianza kwa kusema hekima ya upinzani imekuwa ikitafsiriwa kuwa ni uoga na upumbavu na CCM. Alisisitiza kuwa hekima    hiyo haitalala. Alisema kwenye Bunge lililopita, Mbunge wa Mtama, Nape Nnauye na wenzake, walilalamika juu ya usalama wa raia ikaundwa kamati ya Bunge kuchunguza suala hilo lakini mpaka sasa hakuna taarifa iliyotolewa. Baada ya maelezo hayo, Waziri wa Nchi, Ofisi ya Waziri Mkuu, Sera, Bunge, Vijana na Watu wenye Ulemavu, Jenister Mhagama, aliomba kutoa utaratibu kuhusu lugha ambazo zina maudhi. “Hatuwezi sisi Serikali tuko hapa Bungeni kuwasilisha hotuba ya Waziti Mkuu, mbunge anasimama anatumia lugha za kutudhalilisha,” alisema Mhagama. Naye Lijualikali alisisima na kusema: “Sijataka kumuudhi mtu, nimetumia neno ninaloamini si la kuudhi, kama limekuudhi nisamehe lakini naamini umenielewa,” Alisema kwa sasa watu wanaokamatwa kwenye sheria ya mtandao ni wake wanaotoa maneno  ya kuikosoa serikali ndiyo maana jambo moja likiwekwa mtandaoni na mtu wa CCM halina shida, lakini likiwekwa na mtu wa upinzani anakamatwa. Mbunge wa Chambani, Yusufu Salum Hussein (CUF), naye alisema Waziri Mkuu kwenye hotuba yake alisema Msajili wa Vyama vya Siasa anasimamia  vizuri, jambo ambalo yeye alilipinga. “Mimi siamini katika hili, msajili ndiye anaua demokrasia hasa vyama vya upinzani.  Leo ndiye anaandikia barua Chadema   wajieleze kwa nini wasichukuliwe hatua kwa sababu ya kuandamana, kwani nchi hii kuandamana ni haramu? “Yeye badala ya kusimamia vyama viende mbele anavikandimiza, ameifanyia Chadema hivyo, amepandikiza mgogoro CUF. “Alivyo mnafiki huyuhuyu ndiye aliyemwandikia Maalim Seif (Katibu Mkuu wa CUF   Sharif Hamad) kwamba hakutakuwa na ruzuku. “Msajili huyo huyo kamwandikia barua Lipumba kwamba hatotoa ruzuku kwa sababu chama kina mgogoro pia akamwandikia Katibu Mkuu barua hiyohiyo, lakini amempa Lipumba Sh bilioni 1.3, kama siyo unafiki ni nini?” alihoji. Sukari ya Zanzibar  Alisema kero za Muungano zimeanza karne zilizopita, lakini hadi sasa hazijatatuliwa na kwamba hivi karibuni mawaziri wa biashara na viwanda wa Zanzibar na Bara walikutana kutatua changamoto ya sukari lakini wakashindwa. Alisema Zanzibar kuna tani 460,000 za sukari lakini Serikali ya Muungano imeikataa na inaenda kunua Brazil. Alisema kisingizo cha kuikataa ni kwamba  Zanzibar wananunua sukari nje wanachanganya na yao kisha kuuza Bara. Hata hivyo, Mbunge wa Nkasi Kaskazini, Ali Kessy (CCM), alimkatisha kwa kutoa taarifa kwamba kama sukari inayozalishwa Zanzibar haitoshi kwa matumizi ya Wazanzibari   iweje watake Tanzania Bara iinunue? “Mnataka sisi tuwe jalala la wafanyabiashara wa Zanzibar kwa sukari ya magendo?” alisema. Naye Naibu Waziri wa Fedha na Mipango, Dk Ashantu Kijaji, alimpa taarifa Hussein akisema: “Kiwanda cha Sukari Zanzibar kina uwezo wa kuzalisha tani 8,000 za sukari kwa mwaka wakati mahitaji ya Zanzibar ni tani 17,000 mpaka tani 20,000, kwa hiyo msemaji ajielekeze kwenye hoja asipotoshe wananchi”. Lakini Hussein aliikataa taarifa hiyo akisema  waziri anajua mambo ya fedha na siyo ya biashara.	1
477	 WAKATI klabu ya Mtibwa Sugar ikiridhia Hassan Dilunga kujiunga Simba na kumwacha Juma Luizio, kocha wa Mtibwa Sugar, Zuberi Katwila amesema anaamini Simba watakuja kumhitaji tena Luizio.Kauli ya Katwila aliitoa juzi baada ya mchezo wa kirafiki uliochezwa Uwanja wa Uhuru, Dar es Salaam dhidi ya Transit na kumalizika kwa sare ya bao 1-1. “Simba wamemuacha Luizio na kusajili Kabunda, lakini nakuhakikishia msimu ujao hao hao Simba watakuja kuhitaji tena huduma ya Luizio kwa sababu kila kocha anapokuja kwenye timu anakuwa na mahitaji yake,” alisema Katwila.Katwila alisema kila kocha anakuja na falsafa yake, hivyo endapo Simba atakuja kocha mwingine ni wazi atakuja kuhitaji huduma yake maana bado ana kiwango kizuri.Mtibwa Sugar wamefikia makubaliano na Simba na sasa Dilunga ambaye alikuwa mchezaji bora wa mashindano ya Kombe la Azam Federation ni mchezaji wao. Dilunga anatarajiwa kuungana na kikosi cha Simba kilichoweka kambi nchini Uturuki kujiandaa na msimu mpya.	2
478	NA THERESIA GASPER MSANII wa nyimbo za asili, Mrisho Mpoto, ameweka wazi kwamba wasanii wa sasa wengi wao wanaangalia biashara zaidi kuliko kujituma kama walivyokuwa wakifanya wasanii wa zamani. Mpoto aliweka wazi hayo jana wakati alipotembelea ofisi za Kampuni ya New Habari (2006) Ltd, inayochapisha magazeti ya Mtanzania, Bingwa, Dimba, Rai na The African. “Mfano mzuri Banana Zoro na Q Chief, ni watu wenye sauti zenye mvuto wakiimba lazima uwakubali, lakini kwa sasa staili yao imebadilika tofauti na awali, wanachoimba kinalenga masilahi tofauti na walipotoka,” alieleza. Mpoto aliongeza kwamba, kama wasanii hao watarudi kwenye staili zao za zamani watakubalika zaidi kwa kuwa wana mashabiki wengi na wataongeza wengine ambao wanaonekana kuwaacha kutokana na kubadilisha aina ya muziki wao.	4
479	LONDON, England  MCHEZAJI wa zamani wa timu ya Newcastle, Alan Shearer, amesema inahitajika maelezo ya ziada kutoka kwa kocha wa timu ya Arsenal, Arsene Wenger, kwamba kwanini alishindwa kuwaanzisha washambuliaji, Alexis Sanchez  na Alexandre Lacazette, katika mchezo uliochezwa juzi dhidi ya Manchester City. Katika mchezo huo uliochezwa Etihad, Arsenal ilifungwa mabao 3-1 na kuifanya Manchester City kusalia kileleni mwa msimamo wa Ligi Kuu England kwa kuwa na pointi 31 baada ya kucheza michezo 11 mbele ya wapinzani wao, Manchester United wenye pointi 24. Lacazette  ambaye ndiye aliyesajiliwa kwa fedha nyingi katika klabu hiyo kwa sasa, anaongoza kwa ufungaji wa mabao akifunga bao sita katika msimu huu. Katika mchezo huo, Wenger alimchezesha Sanchez  akiwa mshambuliaji pekee dhidi ya Manchester City, lakini alimwingiza Lacazette wakati timu hiyo ilipofungwa mabao 2-0 katika kipindi cha pili hata hivyo haikumchukua muda kupata bao. Sanchez ambaye  anatarajia kujiunga na kikosi cha  Pep Guardiola baada ya kumaliza mkataba wake wa kuichezea Arsenal, Shearer anaamini Wenger  alituma ujumbe  usiofaa kwa Lacazette pamoja na wachezaji wa timu hiyo  kuhusu Sanchez kupangwa katika kikosi cha kwanza badala yake. Shearer akihojiwa alisema: “Wenger alimuacha Lacazette wakati walipocheza dhidi ya Liverpool katika Uwanja wa Anfield, hivyo hivyo leo (juzi) wakati walipocheza na Manchester City. Unatumia pauni milioni 50 kwa kumsajili mshambuliaji wa kati ukifikiria kumtumia katika michezo mikubwa ambayo ataleta utofauti. Amefunga mabao sita, mara mbili kwa kila mchezaji wa timu hiyo, si hivyo tu bali anatakiwa kucheza sambamba na Sanchez , ni mchezaji ambaye si mchoyo na  amesajiliwa kwa pauni milioni 50. “Si hivyo tu vipi kuhusu wachezaji wenzake? Lacazette ana haki ya kumgongea mlango Wenger asubuhi na kumweleza: ‘Hivi unachofanya si kuniwekea kikwazo au kuna jambo la ziada? Hauhitaji mimi nicheze’?” Akiongezea katika kile alichozungumza Shearer, Ian Wright, anaamini kwamba, Lacazette anaweza kuwa katika msongo wa mawazo katika kipindi hiki akijaribu kutafakari namna atakavyoweza kumshawishi Wenger ili amwamini. Wright alisema: “Atakuwa anafikiria sana namna ya kufanya ili kumshawishi Wenger baada ya kuona Sanchez akipangwa kikosi cha kwanza huku akiwa kwenye kiwango kibovu.”	2
480	 Mechi hiyo inayosubiriwa kwa hamu na mashabiki wengi wa soka nchini kutokana na ubora wa timu hizo, unatarajiwa kupigwa kwenye Uwanja wa Namfua mjini Singida.Katika kuonesha kuwa Yanga wamepania kufanya kweli, timu hiyo iliamua kwenda kuweka kambi ya takrtiban siku nne mkoani Morogoro kwa ajili ya mechi hiyo, ambapo jana ilielezwa kuwa walianza safari ya kuifuata Singida.Katibu Mkuu wa Yanga, Charles Boniface Mkwasa ameliambia HabariLeo kuwa timu hiyo imefanya maandalizi ya kutosha kuelekea katika mechi hiyo na dhumuni ni kuhakikisha wanaibuka na ushindi na kusonga mbele hivyo wanaingia mkoani humo wakiwa kamili kwa ajili ya vita hiyo.“Kikosi kimejiandaa vya kutosha, kulikuwa na programu nyingi za kujipanga kwa ajili ya mchezo huo, ambapo mambo yamekwenda vizuri na timu ikiwa kamili tangu kwenye maandalizi Morogoro tayari kwa mchezo huo, ambao tunahitaji ushindi, tusonge mbele na kufanikisha tunalolihitaji,” alisema Mkwasa.Mbali na ubora wa vikosi hivyo, lakini kutoshana nguvu kwa timu hizo mara mbili zilipokutana msimu huu, imekuwa sababu kubwa ya kutaka kujua nani atachanga karata zake vizuri safari hii kwa kumtoa mwenzake na kutinga nusu fainali ya michuano hiyo, ambayo bingwa ataiwakilisha nchi kwenye Kombe la Shirikisho Afrika.Katika mechi hizo mbili za awali, ya kwanza ilikuwa ya Ligi Kuu, ambapo Singida ililazimishwa suluhu katika uwanja wake wa nyumbani kabla ya kukutana tena kwenye Kombe la Mapinduzi katika hatua ya makundi na matokeo yalikuwa sare ya 1-1.Upande wa pili, Mkwasa pia amezungumzia mipango inayoendelea katika kujiandaa kuwasoma wapinzani wao Welayta Dicha kutoka Ethiopia watakaoumana nao April 7, mwaka huu kuwania kufuzu kuingia kwenye hatua ya makundi ya Kombe la Shirikisho Afrika.“Tunaendelea na maandalizi kama kawaida, tunafanya kila linalowezekana kuhakikisha tunafanya vizuri kwenye Shirikisho pia. Kocha Lwandamina (George) amekwenda Ethiopia ikiwa ni sehemu ya kuwafahamu vizuri wapinzani wetu na hiki ni kitu cha kawaida tu katika kutafuta ushindi, hufanyika duniani kote,” alifafanua Mkwasa.Wakati Yanga ikiyaeleza hayo, Kocha Mkuu wa Singida, Hans van Pluijm ametamba kuwa wamejiandaa vya kutosha kuifunga Yanga huku akieleza jinsi gani anawafahamu wapinzani wake hao.“Naifahamu Yanga, ni timu kubwa na yenye wachezaji wenye uzoefu wa hali ya juu na wameshiriki michuano hii kwa muda sasa. Kwa kulitambua hilo pamoja na maandalizi mengi ya kutosha tunayoyafanya kwa ajili ya mechi hiyo lakini nidhamu ya mchezo juu ya wapinzani wetu ni suala la msingi.“Tunahitaji kuvuka kwenye hatua hii na kwenda nusu fainali tukiwa na lengo la kupata mafanikio zaidi katika kombe hili ndiyo maana kumekuwa na maandalizi ya kutosha kuhakikisha tunapata ushindi katika kila mchezo ulio mbele yetu,” alisema Pluijm kocha wa zamani wa Yanga.	2
481	Twalad Salum – Mwanza MKAZI wa Kijiji cha Usagara, Wilaya ya Misungwi mkoani Mwanza, Dementilia Saidia (22), amehukumiwa kifungo cha nje miezi mitatu kwa kujaribu kujiua kwa kujinyonga kwa kitenge. Akisoma hati ya mashtaka jana mbele ya Hakimu Mkazi Mfawidhi wa Mahakama ya Wilaya ya Misungwi, Eric Marley, Mwendesha Mashtaka wa Polisi, Ramsoney Salehe alidai kuwa mtuhumiwa huyo alijaribu kujiua kwa kutumia kipande cha kitenge. Alisema katika Kijiji cha Usagara saa 7 mchana Januari 28, mwaka huu, mshtakiwa Dementilia Saidia, akiwa ni mtumishi wa ndani kwa Melesiana Marco (35) alijaribu kujinyonga na kujifunga kitenge shingoni na kujining’iniza jikoni kwenye kenchi na kuokolewa, kinyume cha sheria kifungu cha 217 kujaribu kujiua sura ya 16. Baada ya mtuhumiwa kusomewa shtaka, Hakimu Marley alimuuliza kama ni kweli tuhuma hiyo, na alikiri kutenda kosa hilo baada ya mwajiri wake kumfukuza alipobainika kuwa ana ujauzito wa miezi mitatu na aliyempachika aliikataa. “Nilichangayikiwa nikaona nijinyonge kwani mwajiri ananifukuza nyumbani na aliyenipa mimba ananikataa,” alisema Dementilia. Mahakama baada ya kumsikiliza mtuhumiwa kwa kuwa ana ujauzito wa miezi mitatu na ukubwa wa tatizo ilimfunga kifungo cha nje miezi mitatu na kipindi chote atakuwa chini ya maofisa Ustawi wa Jmaii kwa uangalizi wa karibu.	1
482	.Mkutano maalum wa Tano wa Benki ya Maendeleo ya Afrika (AfDB) kwa kauli moja umekubali na kuridhia ongezeko la mtaji wa Benki hiyo kutoka Dola Bilioni 90 za Kimarekani  hadi Dola Bilioni 283.   Akizungumza mara baada ya kumalizika kwa mkutano huo huko  Abidjan nchini Ivory Coast, Waziri wa Mambo ya Nje na Ushirikiano wa Afrika Mashariki Profesa  Palamagamba Kabudi amesema kuwa,  uamuzi wa  mkutano huo ni wa kihistoria.   Amesema kuwa, uamuzi huo unaifanya Benki ya Maendeleo  ya Afrika kuwa na uwezo mkubwa wa kufadhili miradi mbalimbali na mikubwa ya kimkakati katika Bara la Afrika, na hivyo kuliwezesha Bara hilo kupiga hatua kimaendeleo    Profesa Kabudi amezitaja faida ambazo nchi za Afrika zitazipata kutokana na kuongezeka kwa mtaji wa Benki hiyo ya Maendeleo ya Afrika kuwa ni pamoja na kuwa na uwezo wa kutoa mikopo mikubwa na ufadhili kwa ajili ya kutekeleza miradi mikubwa na ya kimkakati.   Kwa upande wake Naibu Gavana wa Benki Kuu ya Tanzania Dkt Yamungu Kayandabila amesema kuwa,  kutokana na Bara la Afrika kuwa na nchi nyingi masikini, uwepo wa Benki ya Maendeleo ya Afrika unatoa ahueni kwa nchi hizo na kutoa wito pia kwa Taasisi binafsi kutoka nchi za Kiafrika kuchangamkia fursa ya ongezeko la mtaji wa Benki hiyo.   Benki ya Maendeleo ya Afrika ambayo illianzishwa kwa lengo la kuchochea maendeleo ya Bara hilo,  inamilikiwa kwa asilimia Sitini  na nchi za Kiafrika na asilimia nyingine Arobaini  zinamilikiwa na nchi waalikwa kutoka katika mabara mengine Duniani.	5
483	 SEKTA ya Usafi rishaji nchini ni miongoni mwa sekta zilizopewa kipaumbele cha pekee na Serikali ya Awamu ya Tano chini ya Rais John Magufuli tangu aingie madarakani mwaka 2015.Kipaumbele hicho kinatokana na unyeti wa sekta hii katika usafirishaji wa bidhaa, huduma na watu kutoka eneo moja hadi lingine kama mkakati wa kujenga uchumi na kujiletea maendeleo.Ili kuhakikisha sekta ya usafirishaji inakuwa na mchango mkubwa kwa uchumi na maendeleo ya wananchi na taifa kwa jumla, Serikali hii imeamua kwa dhati kuifufua Kampuni ya Ndege nchini (ATCL) iliyokuwa hoi kutokana na kukosa ndege za kutosha. Kutokana na hali mbaya iliyokuwa nayo ATCL, Serikali iliamua kuifufua kampuni hiyo kwa kununua ndege mpya 11 zenye ukubwa na uwezo tofauti.Uamuzi huu wa serikali unatokana na maelekezo ya Ilani ya Chama Cha Mapinduzi (CCM) ya mwaka 2015-2020 ambayo pamoja na mambo mengine, yanaitaka Serikali kuifufua Kampuni ya Ndege nchini (ATCL).Kuimarishwa kwa usafiri wa anga kunachochea ukuaji wa sekta nyingine za kiuchumi ikiwemo sekta ya utalii. Mara kadhaa, Rais John Magufuli amekuwa akikisitiza umuhimu wa taifa kuwa na ndege zake yenyewe kwa kuwa zitaweza kuwaleta watalii nchini moja kwa moja kutoka katika nchi zao na hivyo kuliingizia taifa fedha za kigeni.“Tuliahidi kuimarisha usafiri wa anga kwa kuifufua ATCL, tumenunua ndege mpya 11 zikiwemo Boeing 787-8 Dreamliner mbili, Airbus A220-300 nne na Bombardier Dash 8 Q400 tano, ndege nane zimeshawasili hapa nchini, Bombardier nyingine itakuja mwezi Juni mwakani na Airbus mbili zitakuja Juni na Julai 2021,” alieleza Rais Magufuli wakati akipokea ndege ya nane aina ya Bombardier Dash 8 Q400 yenye uwezo wa kubeba abiria 78 jijini Mwanza.Ndege hizi kwa sasa zinafanya safari za ndani na nje ya nchi. Miongoni mwa safari za nje ni pamoja na safari za Entebbe nchini Uganda, Bujumbura nchini Burundi, Harare nchini Zimbabwe, Lusaka nchini Zambia, Mumbai nchini India, huku safari za Afrika Kusini zikitarajiwa kuanza wakati wowote baada ya kusitishwa kwa muda, lakini pia kuanza kwa safari hizo ni jitihada za ATCL kujitanua kibiashara baada ya kuendelea kufanya vyema katika soko la ndani.Sekta ya usafiri wa anga pia inatiwa nguvu baada ya kuanza kutumika kwa Jengo la tatu la abiria katika Kiwanja cha Ndege cha Kimataifa cha Julius Nyerere (NJIA) maarufu Terminal 3 lenye uwezo wa kuhudumia abiria milioni sita kwa mwaka.Kaimu Meneja wa Jengo hili kutoka Mamlaka ya Viwanja vya Ndege nchini (TAA), Barton Komba anasema ubora na uwezo wa jengo hili la tatu la abiria umechangia kuongezeka kwa idadi ya ndege za kimataifa zinazohudumiwa kiwanjani hapo.Komba anasema uendeshaji wa jengo hili umefanikiwa kwa zaidi ya asilimia 80 ikiwemo muda mfupi zaidi unaotumika kumkagua abiria kabla hajaingia kwenye ndege lakini pia JNIA inahudumia ndege 21 zinazoruka kimataifa za mashirika mbalimbali na ndege 19 kati ya hizo zimehamishiwa katika jengo hili kutoka jengo namba mbili.TCAA Sambamba na kuifufua ATCL, Serikali pia imefanikiwa kulinusuru Taifa kutofungiwa na Shirika la Usafiri wa Anga duniani (ICAO) baada ya kupata asilimia 37.8 ya alama katika ukaguzi uliofanywa na shirika hilo kabla ya mwaka 2015 ambalo linataka mashirika ya udhibiti na usimamizi wa usafiri wa anga kufikia asilimia 60 au zaidi; katika ukaguzi wa mwaka 2017 ambao ndiyo muda wa kikomo uliowekwa na ICAO, Tanzania ilipata asilimia 64.4.Shirika hili la Usafiri wa Anga duniani ambamo Tanzania ni mwanachama pamoja na Mkataba wa Chicago wa mwaka 1944, inazitaka nchi wanachama kudhibiti na kusimamia Sekta ya Usafiri wa Anga katika nchi zao ili kuleta tija na usalama.Mkurugenzi Mkuu wa Mamlaka ya Usafiri wa Anga Tanzania (TCAA), Hamza Johari katika moja ya mikutano yake na waandishi wa habari, amesema kuwa tafiti zilizofanyika miaka ya 1970, zilionesha kuwa Tanzania inahitaji kuwa na rada nne ambazo Serikali ya Awamu Tano imezinunua kwa gharama ya Sh bilioni 67.3 na kuzifunga katika mikoa ya Dar es Salaam, Kilimanjaro, Mwanza na Songwe.Johari anasema wakati Serikali ya Awamu ya Tano inaingia madarakani mwaka 2015, kulikuwa na rada moja yenye uwezo wa kuona asilimia 25 tu ya anga lote la Tanzania. Baada ya kufungwa kwa rada hizi ambazo kwa Dar es Salaam na Kilimanjaro zimeshakamilika na zinafanya kazi, huku ya Mwanza ikiwa imefikia asilimia 92 na itazinduliwa Januari mwakani na baadaye kufuatia ya Songwe iliyofikia asilimia 60, zimelifanya anga lote la Tanzania kuonekana hali inayosaidia kuongeza mapato ya serikali kutokana na ndege za kimataifa zinazopita katika anga la Tanzania.Kuimarishwa kwa Udhibiti na Usimamizi wa Sekta ya Usafiri wa Anga, TCAA imeweza kuongeza mapato yake kutoka Sh bilioni 44.7 mwaka 2015 hadi kufikia Sh bilioni 48.4 mwaka 2016, Sh bilioni 63 mwaka 2017, Sh bilioni 66.3 mwaka 2018, Sh bilioni 73 mwaka 2019 na matarajio ya kuingiza Sh bilioni 80 mwaka 2020. USAFIRI WA RELI Katika kuhakikisha sekta ya usafirishaji inaimarishwa angani, ardhini na majini, Serikali ya Awamu ya Tano imeamua kutekeleza ujenzi wa mradi mkubwa wa reli ya kisasa (SGR) kutoka Dar es Salaam hadi Morogoro kwa awamu ya kwanza na kutoka Morogoro hadi Dodoma kwa awamu ya pili kwa gharama ya Sh trilioni 7.Mradi huu wa ujenzi wa SGR utaendelea hadi Mwanza na Kigoma mradi ambao utaimarisha siyo tu biashara za ndani, bali pia biashara kati ya Tanzania na nchi jirani za Uganda, Jamhuri ya Kidemokrasia ya Congo (DRC), Burundi na Rwanda.Meneja wa Mradi huu kutoka Dar es Salaam hadi Morogoro kutoka Shirika la Reli Tanzania (TRC), Maizo Mgedzi, amewahi kusema wakati huo kuwa ubora wa reli ya kisasa inayojengwa Tanzania uko juu ikilinganishwa na ubora wa reli ambazo zimeshajengwa kwenye baadhi ya nchi barani Afrika ikiwemo Ethiopia, Afrika Kusini, Kenya na Morocco.Kwa kuzingatia viwango vya ubora, Mgedzi anasema: “Reli hii itakuwa na uwezo wa kupitisha mzigo wa tani kati ya milioni 17 hadi 25 kwa mwaka ikilinganishwa na reli ya sasa ambayo uwezo wake wa kupitisha mizigo kwa mwaka ni tani milioni tano tu; kutokana na urefu wa njia za kupishanisha treni, reli hii inaweza kusafirisha kiwango kikubwa cha abiria na kwa kuanzia itakuwa inasafirisha abiria wasiopungua milioni 1.2 kwa mwaka.”Serikali pia imekarabati njia ya treni ya Dar es Salaam- Kilimanjaro na Tanga na kurejesha usafiri huo. Hivi karibuni TRC ilitangaza viwango vya nauli ya treni kwenda Moshi kuwa Sh 39,100 kwa daraja la pili kulala, Sh 23,500 kwa daraja la pili kukaa na Sh 16,500 kwa daraja la tatu, wakati nauli ya kwenda Korogwe ni Sh 25,400 kwa daraja la pili kulala, Sh 15,300 kwa daraja la pili kukaa na Sh 10,000 kwa daraja la tatu. Safari za Tanga-Moshi zilizinduliwa Julai mwaka huu baada ya kufanyika kwa ukarabati wa kina wa njia ya treni baada ya kuachwa bila kutumika kwa miaka 12.Tani 800 za saruji kutoka Tanga zilisafirishwa kwa treni ya mizigo kwenda Moshi huku shirika hilo likijipanga kutoa huduma za uhakika kwa mikoa ya kaskazini ya Kilimanjaro, Arusha na Manyara.USAFIRI KWA MAJIKwa kuwa Tanzania inapakana na nchi nyingi zisizo na mlango wa bahari ikiwemo DRC, Burundi, Rwanda, Malawi na Zambia, Serikali imeona haja ya kuimarisha bandari zake kwa kujenga gati zenye uwezo wa kupokea meli kubwa za mizigo zinazofikia hadi urefu wa mita 300. Miongoni mwa bandari hizo ni Bandari ya Dar es Salaam, Bandari ya Mtwara na Bandari ya Tanga zilizopo Bahari ya Hindi. Uwekezaji huu wa maboresho ya bandari umeelezwa utasaidia utoaji wa huduma bora za kibandari hapa nchini.“Uwekezaji huu utaongeza ufanisi wa utendaji kazi na kondoa ucheleweshaji wa mizigo bandarini. Mradi huu, kutaifanya bandari yetu kuongeza soko lake kwa watu inaowahudumia ikiwemo nchi za Zambia, DRC, Malawi, Rwanda, Uganda na Burundi,”alieleza Mwenyekiti wa Kamati ya Kudumu ya Bunge ya Uwekezaji wa Mitaji ya Umma (PIC), Dk Raphael Chegeni walipotembelea Bandari ya Dar es Salaam mwezi Machi mwaka huu.Maboresho haya ya bandari pia yaliifanya Wizara ya Ujenzi, Uchukuzi na Mawasiliano kukutana na wachimbaji wakubwa wa madini na wamiliki wa meli kubwa za mizigo duniani mwezi Julai mwaka huu kwa lengo la kuongeza kiwango cha biashara kupitia Bandari ya Dar es Salaam. Waziri wa Ujenzi, Uchukuzi na Mawasiliano, Isack Kamwelwe alitaja kampuni hizo kubwa kuwa ni Bridge Shipping, Acess World, Impala Terminals, Trafigula and Reload Logistics pamoja na wadau wengine wa bandari.Kamwelwe anasema aliwaita wadau hao wa bandari ili kuzungumza nao ili waeleze changamoto wanazokumbana nazo katika bandari hapa nchini ili ziweze kutatuliwa kwa kuwa Serikali inataka mizigo yao ipitie Bandari ya Dar es Salaam kwa asilimia 100.BARABARASekta ya usafirishaji kwa njia ya barabara nayo haijaachwa nyuma. Tangu kuingia madarakani kwa Serikali ya Awamu ya Tano, kumeshuhudiwa miradi mikubwa ya barabara ikijengwa maeneo mbalimbali nchini.Ujenzi wa barabara hizi ni muhimu katika kuunganisha mkoa na mkoa na wilaya na wilaya ili kurahisisha shughuli za kiuchumi ikiwemo biashara, usafirishaji wa bidhaa na watu. Miradi hiii ya barabara inafanyika katika mikoa mbalimbali ukiwemo Tabora, Dar es Salaam, Dodoma, Singida, Morogoro na mingine mingi.Mbali na barabara hizi, pia Serikali imefanikisha ujenzi wa Daraja la Juu la Mfugale eneo la Tazara na Daraja la Juu eneo la Ubungo jijini Dar es Salaam linaloendelea kujengwa.	1
484	"    	Na HARRIETH MANDARI-   	DAR ES SALAAM   	WATAALAMU wa lugha ya Kiswahili nchini wameishauri Serikali kuanzisha kozi ya ukalimani katika vyuo vyake ili kuongeza idadi ya wakalimani ambao inadaiwa kuwa ni wachache sana.   	Hadi sasa idadi ya wakalimani nchini Tanzania si zaidi ya 20 ambao ni wa kulipwa na wanaotoa huduma katika mikutano mbalimbali ya kimataifa.   	Katibu Mtendaji wa Baraza la Kiswahili Tanzania (Bakita), Seleman Sewangi,  aliliambia MTANZANIA jana jijini Dar es Salaam kuwa umefika wakati kwa Tanzania kuanzisha kozi hiyo kwa kupata wakalimani wa kutosha wenye uwezo na maarifa katika kukalimani lugha ya Kiswahili kwenda lugha nyingine mbalimbali duniani.   	“Hadi hivi sasa Tanzania haina kozi ya ukalimani vyuoni, ni muhimu kuwepo kwa wataalamu wa aina hiyo nchini hasa katika kipindi hiki ambacho Tanzania inakua kiuchumi kwa kasi na hivyo kufanya kuongezeka kwa wageni mbalimbali nchini mwetu wakiwemo watalii, wawekezaji na wengine wengi,” alisema Sewangi.   	Akaongeza kuwa wapo baadhi ya watu wanaotafsiri lugha ya Kiswahili  wakidhani wanafanya taaluma ya ukalimani jambo ambalo kitaaluma si sahihi na inakuwa vigumu kupata ajira kutokana na kukosa vigezo.   	“Kumekuwa na mkanganyiko kuhusu kutafsiri na kukalimani, kutafsiri hata mimi hapa naweza kutafsiri lakini kukalimani ni lazima mtu asomee kozi maalumu ili aweze kutambulika kimataifa,” alisema.   	Akaongeza Tanzania kuwe na wakalimani bora na si watafsiri ni lazima wapate mafunzo kwenye vyuo na hivyo kuboresha taaluma hiyo muhimu.   	Akichangia kuhusu mchango wa lugha ya Kiswahili katika kuinua sekta ya sanaa nchini, Katibu Mtendaji wa Baraza la Sanaa Tanzania (Basata), Geoffrey Mungereza, amesema Kiswahili ni aina ya utamaduni na sanaa ya kujivunia kwa Mtanzania yeyote na umekuza sekta ya sanaa kwa kiasi kikubwa si tu nchini bali hata kimataifa.   	“Si tu kwenye sanaa kama muziki lakini hata kwenye filamu nyingi zinatafsiriwa kutoka lugha ya Kiswahili kwenda ya Kiingereza hivyo kufanya hata nchi nyingine kuweza kununua kazi hizo na kufahamu lugha yetu,” alisema Mungereza.   	Akatolea mfano wa kipindi cha watoto cha katuni ambacho hurushwa katika  kituo cha televisheni ya Taifa ambapo watoto wanajifunza kwa lugha ya Kiswahili na Kiingereza.   	Akawataka vijana kuacha mtizamo wa kuwa kujua Kiingereza ndiyo kuendelela badala yake wajifunze lugha zote muhimu kwa ustawi wao kiuchumi."	1
485	" MKOA wa Dodoma umetenga maeneo ya kujenga vyuo vya elimu na ufundi katika halmashauri zake nne na katika jiji la Dodoma.Akizungunza na vyombo vya habari hivi karibuni, Mkuu wa Mkoa wa Dodoma, Dk Binilith Mahenge amesema mkoa umetenga maeneo tisa katika halmashauri na eneo moja katika jiji la Dodoma kwa ajili ya kukaribisha wawekezaji kuwekeza katika kujenga miundombinu ya elimu na ufundi jijini humo.Amesema katika jiji la Dodoma eneo lililotengwa lipo Njedengwa katika Kitalu M ambayo ni rasmi kwa ajili ya wawekezaji wanaotaka kuwekeza katika kujenga miundombinu ya taaluma.Dk Mahenge amesema katika wilaya ya Kongwa, eneo lililotengwa kwa ajili ya maendeleo ya taasisi za mafunzo ni Mbange kwa ajili ya vyuo vya afya, vyuo vya ufundi na vya elimu.""Kongwa imeandaa maeneo matatu kwa ajili ya kuanzisha na kujenga vyuo vya kuelimisha matabibu, kuelimisha vijana ufundi na elimu anuwai,"" amesema.Amesema katika wilaya ya Mpwapwa, viwanja vitatu vimetengwa katika eneo la Visele kwa ajili ya Kituo cha Mafunzo ya Mazao ambayo kitatoa elimu namna ya kufanya uzalishaji mazao ya kisasa.""Wilaya hiyo imetenga maeneo matatu ya kuanzisha na kuendesha mafunzo mbalimbali kwa ajili ya vijana kujua uzalishaji wa mazao mbalimbali yenye afya,""alisema.Dk Mahenge amesema katika wilaya ya Chemba, eneo la Kivombolo limetengwa kwa ajili ya chuo cha ufundi wa utengenezaji vifaa mbalimbali vikiwemo vya plastiki na vifaa vingine.""Katika wilaya ya Bahi limetengwa eneo maalumu la ufundi ambalo litatumika katika kujenga vyuo mbalimbali vya kufundishia vijana ufundi utakaotumika katika kusaidia vijana kuendeshea maisha yao,""amesema.Mkurugenzi wa Jiji la Dodoma, Godwin Kunambi amesema jiji hilo limejiandaa kuhakikisha mara moja wawekezaji wanapokuja wanakuta maeneo hayo yameandaliwa miundombinu inayostahili kwa ajili ya uwekezaji katika vyuo vya ufundi mbalimbali.""Jiji la Dodoma limejiweka tayari kuhakikisha mwekezaji anapotaka kuwekeza katika eneo hilo, miundombinu ya maji, barabara na maji inapatikana kwa urahisi ili kufanikisha uwekezaji wake,"" amesema."	1
486	NA OSCAR ASSENGA, TANGA UONGOZI wa klabu ya Coastal Union umeanza mchakato wa usajili wa wachezaji watakaong’ara kwenye kikosi hicho katika michuano ya Ligi Daraja la Kwanza (FDL) itakayoanza kutimua vumbi mwezi ujao. Mwenyekiti wa Kamati ya Usajili ya klabu hiyo, Hemed Aurora, aliliambia MTANZANIA jana kuwa mchakato huo unafanywa na benchi la ufundi ambalo linaendelea na zoezi la kuangalia wachezaji wenye uwezo katika mazoezi yanayofanyika Uwanja wa Mkwakwani Tanga. Alisema zoezi hilo ni hatua za mchujo wa awali unaofanyika ili kupata wachezaji mahiri watakaounda kikosi imara kitakachopambana katika harakati za kuiwezesha Coastal kurejea katika michuano ya Ligi Kuu Tanzania Bara. “Katika hili niwatake wachezaji wajitokeze kwa wingi kwenye mchakato huo kwani ambao wataonekana kuwa na vipaji na uwezo mkubwa wataanza mazungumzo na uongozi ikiwemo kuanza kuhudumiwa na timu hiyo,” alisema. Aurora alisema wachezaji ambao watafuzu majaribio watapata fursa ya kuonyesha viwango vyao katika michuano ya FDL ambayo Coastal imepangwa Kundi B na timu za JKT Mlale, Kimondo FC, KMC, Kurugenzi FC, Mbeya Worrios, Njombe Mji na Polisi Morogoro. “Tunawahitaji vijana wenye uwezo wa kucheza soka wajitokeze kwa wingi kuhudhuria mazoezi yanayofanyika Uwanja wa Mkwakwani, kwani tumedhamiria kusajili wachezaji chipukizi walio na vipaji ili kuiwezesha timu kufikia malengo ya kurejea Ligi Kuu,” alisema.	2
487	 PAPY Tshishimbi jana aliifungia Yanga bao pekee katika ushindi wa bao 1-0 kwenye mechi ya kirafi ki dhidi ya AFC Leopards ya Kenya uliochezwa kwenye uwanja wa Sheikh Amri Abeid mjini Arusha.Iliilazimu Yanga kusubiri mpaka dakika ya 83 kuandika bao hilo katika mechi hiyo iliyokuwa ya vuta nikuvute.Tshishimbi alifunga bao hilo kwa kichwa akiunganisha mpira wa kona uliopigwa na Patrick Sibomana.Kabla ya bao hilo, Tshishimbi alikosa bao la wazi katika dakika ya 13 baada ya kupiga kichwa kilichokwenda pembeni ya lango akibaki peke yake na kipa wa Leopards.Hiyo ni mechi ya pili Kanda ya Kaskazini kwa Yanga baada ya kufungwa mabao 2-0 na Polisi Tanzania Ijumaa kwenye uwanja wa Ushirika Moshi.Kocha Mwinyi Zahera ametumia vikosi viwili tofauti katika mechi hizo akisisitiza kutaka wachezaji wanaotambua sababu ya kusajili na timu hiyo.Timu hiyo inajiandaa na mechi ya marudiano ya hatua ya awali ya Ligi ya Mabingwa dhidi ya Township Rollers ya Botswana itakayofanyika mjini Gaborone mwishoni mwa wiki hii.Yanga inahitaji ushindi katika mechi hiyo baada ya kutoka sare ya bao 1-1 katika mechi ya kwanza iliyochezwa wiki mbili zilizopita kwenye uwanja wa Taifa Dar es Salaam.	2
488	 WASHAMBULIAJI wa Simba huenda wakakutana na nafuu baada ya wapinzani wao Al-Ahly kuthibitisha kumkosa beki wao tegemeo, Saad Samir ambaye alimdhibiti vilivyo Meddie Kagere katika mchezo uliofanyika nchini Misri wiki moja iliyopita.Msafara wa mabingwa hao wa zamani wa Afrika uliwasili Uwanja wa Ndege wa Kimataifa wa Julius Nyerere jana bila ya beki huyo aliyewadhibiti vilivyo washambuliaji wa Simba wakiongozwa na Meddie Kagere kwenye mchezo ambao Simba walifungwa mabao 5-0.Saad Amir ni beki mwenye uzoefu wa mashindano mbalimbali aliwahi kucheza mechi za kufuzu Kombe la Dunia kwa miaka kadhaa na Kombe la Mataifa ya Afrika na amekuwa akitegemewa katika idara ya ulinzi ya timu hiyo kutokana na uwezo wake wa kukaba na kupandisha mashambulizi.Mabingwa hao wa kihistoria wa Ligi ya Mabingwa Afrika wanaongoza katika kundi D wakiwa na pointi saba, wakifuatiwa na As Vital wenye pointi 4, Simba ina pointi tatu na Js Saoura ikiwa na pointi mbili baada ya kutoa sare michezo miwili na kupoteza dhidi ya Simba.	2
489	BRUSSELS, UBELGIJI VIONGOZI wa Umoja wa Ulaya (EU) wameunga mkono makubaliano ya Uingereza kuondoka katika Umoja huo pamoja na mkataba wa uhusiano wa siku za mbele kati ya pande hizo mbili. “Viongozi wa mataifa 27 yaliyobakia Umoja wa Ulaya wameunga mkono makubaliano na azimio la kisiasa kuhusu uhusiano wa baadaye kati ya umoja huo na Uingereza”, ameandika Mwenyekiti wa Baraza la Ulaya, Donanld Tusk katika ukurasa wake wa Twitter, akigusia nyaraka mbili zilizotiwa saini jana mjini hapa. Nyaraka hizo zinahalalisha kujitoa rasmi kwa Uingereza kutoka Umoja wa Ulaya Machi 19, 2019 pamoja na kufungua njia ya kuanza mazungumzo kuhusu mustakabali wa uhusiano wa siku za mbele kuanzia kisiasa hadi kibiashara. Hata hivyo kwa sasa, Waziri Mkuu wa UIngereza, Theresa May anakabiliwa na mtihani mkubwa wa kuwashawishi wabunge wa Taifa hilo waunge mkono makubaliano yaliyofikiwa. Mkataba wa Brexit umezusha lawama kali kutoka kwa wale wanaoupinga Umoja wa Ulaya kama ilivyo kwa wale wanaouunga mkono nchini Uingereza. Mwenendo huo unatia wasiwasi iwapo utaweza kuungwa mkono utakapofikishwa bungeni kupigiwa kura katikati ya Desemba mwaka huu. Viongozi wa Umoja wa Ulaya wamewatolea wito wabunge wa Uingereza waunge mkono makubaliano yaliyofikiwa. “Kujitoa Uingereza katika Umoja wa Ulaya ni tukio la majonzi makubwa,” alisema Mwenyekiti wa Halmashauri Kuu ya Umoja wa Ulaya, Jean-Claude Juncker. Hata hivyo, ameeleza matumaini yake kuwa Bunge la Uingereza litaunga mkono mkataba huo wa Brexit. Akiulizwa ushauri wake kwa wabunge wa Uingereza, Juncker alisema angekuwa yeye angepiga kura kuunga mkono kwasababu  huo ni mkataba bora zaidi kwa Uingereza. Waziri Mkuu wa Uholanzi, Mark Rutte pia amewatolea wito wabunge wa Uingereza waunge mkono makubaliano hayo. Rais Emmanuel Macron wa Ufaransa amesema kwa upande wake makubaliano ya Brexit yanabainisha udhaifu wa Umoja wa Ulaya na kuwataka viongozi wenzake waunge mkono mageuzi ya kina.	0
490	" 	Na NATHANIEL LIMU-IKUNGI      	SERIKALI kupitia Wizara ya Maliasili na Utalii, imeombwa kuangalia uwezekano wa kuwakopesha vijana mizinga ya nyuki ya kisasa ili waweze kujiajiri kwenye ufugaji nyuki kibiashara.   	Ombi hilo limetolewa juzi na vijana 30 wenye umri chini ya miaka 30 na wakazi wa Wilaya ya Ikungi ambao wanahudhuria mafunzo ya ufugaji nyuki kibiashara kwa nadharia na vitendo.   	Mafunzo hayo yalifadhiliwa na Shirika lisilokuwa la Kiserikali la SEMA, yanayoendelea kwenye shamba la nyumba ya nyuki lililopo katika Kijiji cha Nkuninkana Kata ya Puma.   	Vijana hao walisema Serikali imefanya vizuri kumtambua mdudu nyuki kwa kuanzisha na kutunga sera, sheria na  vyuo mbalimbali vinavyotoa elimu kwa undani juu ya ufugaji wa nyuki.   	Akizungumza kwa niaba ya wenzake, Godfrey Peter, alisema umefika wakati sasa Serikali ianzishe kitengo maalumu cha kukopesha mizinga ya kisasa kwa wahitimu mbalimbali wa mafunzo ya ufugaji nyuki.   	“Serikali ya Dk. John Magufuli imefanya mambo mengi mazuri ikiwamo vijana wengi kujitambua na kuanza kujituma kwa bidii. Tunaomba kupitia mafunzo haya tunayopewa na shirika la SEMA, tukopeshwe mizinga mitano ya kisasa, kuanzia hapo kila mmoja na familia zetu vipato vitaongezeka,” alisema Peter.   	Alisema SEMA wamewafundisha juu ya hasara ya kufuga nyuki kizamani na faida za kufunga nyuki kibiashara na juu ya mazao saba ya nyuki ambayo mengi walikuwa hawayafahamu.   	Ofisa  nyuki wa Halmashauri ya Ikungi, Filbert Benedict, ameipongeza SEMA kwa uamuzi wake wa kusaidia vijana kujiajiri kwenye ufugaji nyuki kibiashara ili waweze  kujikomboa kiuchumi na kuongeza kuwa asilimia 70 ya ardhi yake inafaa kwa ufugaji nyuki.   	Awali Ofisa Mradi wa fursa za ajira kwa vijana (OYE), Salumu Hassani, alisema vijana waliopata mafunzo hayo wanatarajiwa kuanzisha vikundi na taasisi za biashara ili kupata mitaji."	1
491	 SHIRIKA la Umeme Tanzania (TANESCO) limesikitishwa na uharibifu wa nguzo ya umeme mkubwa uliofanywa Mnara 72 uliopo Mbezi Kibamba eneo la Kwembe jijini Dar es Salaam, na kusababisha hasara ya Sh milioni 500.Nguzo hiyo inayotoa umeme Ilala kupitia Ubungo na kuhudumia wakazi wa Mlandizi na Chalinze ilikutwa imedondoka baada ya nyaya mbili zinazotumika kama kishikizi au nguzo inayofanya mnara huo usidondoke, kukatwa. Akizungumza katika eneo hilo la tukio, Kaimu Naibu Mkurugenzi Usafirishaji, Isaac Chanji (pichani) alisema vishikizi hivyo vya nguzo vilionekana kukatwa kwa msumeno na kuondolewa kwa boriti ambayo haikuonekana eneo hilo la tukio.Alisema tukio hilo lilitokea juzi saa 2 usiku baada ya kuonekana kwa alama inayoonesha hitilafu kubwa ya umeme na baada ya kufuatilia zaidi, saa nne asubuhi wakagundua tukio hilo. Alisema nguzo hiyo ilijengwa mwaka 1962 na kuikarabati hadi irudi katika hali yake inaweza kughalimu Sh milioni 250 hadi Sh milioni 300. Alisema nguzo ikidondoka, shirika huchunguza nguzo za jirani kuona kama zimepata hitilafu hali inayoweza kugharimu hadi Sh milioni 500. “Kwa kuwa nguzo zina tabia ya kutegemeana, moja ikidondoka nyingine haipaswi kuaminiwa, lazima ichunguzwe usalama wake,” alisema.Alisema kuanguka nguzo hakukuleta madhara kwa binadamu kwa kuwa kuna mitambo maalum inajizima baada ya kutokea kwa tatizo. Alisema Chalinze na Mlandizi zimeendelea kupata umeme kutoka Morogoro zikisubiri nguzo hiyo ilirudi katika hali yake ya kawaida. “Kukitokea tatizo katika mfumo tunaotegemea Morogoro, maeneo husika yatakuwa kiza. Hivyo tunarudisha hali ya kawaida,” alisema. Alisema matukio ya ukatwaji wa nguzo za umeme mkubwa, yamekuwa yakijitokeza maeneo kama ya Tanga na Morogoro.	1
492	Mwandishi Wetu, Dar es Salaam Kampuni za Kimataifa za Gesi na Shirika la Maendeleo ya Petroli nchini (TPDC), zimetoa mchango wa Sh milioni 383 kwa serikali kwa ajili ya vifaa tiba na vya kujikinga na virusi vya corona. Fedha za vifaa hivyo ambavyo vimeelekezwa kwa watumishi wa afya na watoa huduma ulipokelewa jijini Dar es Salaam jana na Waziri wa Afya, Maendeleo ya Jamii, Wazee, Jinsia na Watoto, Ummy Mwalimu. Akizungumza kwa niaba ya kampuni hizo ambazo zimeshirikiana na Taasisi ya Sekta Binafsi (TPSF), Mkurugenzi Mtendaji wa TPDC, Dk. James Mataragio alitoa mchanganuo wa mchango uliotolewa na kila kampuni ambapo TPDC ilitoa Sh milioni 20, Wentworth Gas Ltd milioni 100, Washirika wa Kitalu cha Mnazi-Bay milioni 200 na Maurel&Prom Tanzania Ltd milioni 100. Wengine ni Kampuni ya, Kampuni ya Shell Tanzania na Wabia wenzake kwenye Kitalu ¼ (milioni 93) na Kampuni ya Pan African Energy (milioni 70). “Tumetoa mchango huu ili kutimiza azma ya serikali ya kuchangia mapambano dhidi janga la corona na kuisaidia katika vita hii. “Itakumbukwa Machi 26 mwaka huu, Katibu Mkuu wa Wizara ya Afya, kupitia barua yake aliziomba taasisi za serikali, kampuni, sekta binafsi na wadau mbalimbali wa maendeleo kuongeza nguvu katika kushiriki vita dhidi ya janga la corona hapa nchini, nasi tumeitikia wito huo kwa mchango huu,” alisema Mataragio. Kwa upande wake Meneja wa Kampuni ya Wentworth Gas Ltd, Kanda ya Tanzania, Richard Tainton alisema wanayo furaha kuwa sehemu ya mchango wa mapambano dhidi ya janga hilo ambalo limeua watu wengi duniani. Akipokea msaada huo, Ummy Mwalimu alisema anashukuru kwani watumishi wa afya ndiyo wako kwenye hatari zaidi ya kupata maambukizi ya virusi vya corona.	3
493	 TAASISI ya Kuzuia na Kupambana na Rushwa (Takukuru) kwa kushirikiana na jeshi la polisi wilaya ya Igunga mkoani Tabora, imemfikisha katika mahakama ya hakimu mkazi wilaya ya Igunga, Mtendaji wa Kata ya Igurubi Ntemi James (50) kwa tuhuma ya kuharibu kielelezo.Mwendesha Mashitaka wa Polisi wilaya ya Igunga, Elimajid Weyamba ameiambia mahakama mbele ya Hakimu Mfawidhi wa wilaya ya Igunga, Lydia Ilunde kuwa mshitakiwa James anashitakiwa kwa kosa la kuharibu kielelezo.Kweyamba amesema Agosti 17, mwaka huu, muda wa kazi katika kijiji cha Igurubi wilayani hapa mshitakiwa akiwa mwajiriwa wa halmashauri ya Igunga kama afisa mtendaji wa kata ya Igurubi.Huku akifahamu kwamba vitabu vya ushuru pamoja na nyaraka zingine vinaweza kuhitajika katika ushahidi mahakamani ambapo kwa makusudi aliondoa na kuficha vitabu vya nyaraka hizo.Aidha Kweyamba amesema mshitakiwa alitenda kosa hilo kinyume na kifungu 109 na 35 kanuni ya adhabu sura ya 16 mapitio ya 2002 inayozuia kutenda makosa kama hayo na baada ya kusomewa shitaka mshitakiwa amekana shitaka ambapo kesi hiyo imeahirishwa hadi Septemba 11 mwaka huu na mshitakiwa yuko nje kwa dhamana ya shilingi milioni moja na mdhamini mmoja.	1
494	 KAMISHNA Msaidizi wa Ardhi kutoka Wizara ya Ardhi, Nyumba na Maendeleo ya Makazi, Mathew Nhonge ameieleza Mahakama ya Wilaya ya Ilala kuwa Mkurugenzi wa Kampuni ya Kiluwa Steel Group na Kiluwa Free Processing Zone, Mohamed Kiluwa (50) alipata kihalali hati 70 za viwanja.Aidha, alidai kuwa mshitakiwa huyo anayedaiwa kutoa rushwa ya Sh milioni 90 kwa Waziri wa Ardhi, Nyumba na Maendeleo ya Makazi, William Lukuvi, alipata hati hizo kihalali na kwamba hakuwahi kumshawishi kwa kutoa rushwa ili kusaidia upatikanaji wa hati hizo. Nhonge ambaye ni shahidi wa nne wa upande wa mashitaka, alidai hayo jana mbele ya Hakimu Mkazi, Samweli Obas.Akiongozwa na Wakili wa Serikali kutoka Taasisi ya Kuzuia na Kupambana na Rushwa (Takukuru), Maghela Ndimbo, shahidi huyo alidai kuwa Kampuni ya Kiluwa iliomba kumiliki ardhi maeneo ya Kikongo Kibaha na kwamba ilipewa hati 73 za viwanja ili azisaini. Alidai katika hati hizo, tatu hazikusainiwa na Msajili wa hati, kwa sababu ya mapungufu yaliyokuwepo.“Baada ya hati hizo kusainiwa, Julai 13, mwaka huu nilipigiwa simu na Waziri Lukuvi akanieleza kuwa nimfahamishe Kiluwa kwamba aende ofisini kwake akiwa na hati zake,” alidai Nhonge. Alidai kwa kuongeza kuwa, “nilifikisha ujumbe kwa Shabani na Kiluwa aliupata, Julai 16 mwaka huu Kiluwa alienda ofisini kwa Waziri ambaye aliagiza hati hizo ziongezewe masharti hasa kwa ajili ya uwekezaji wa viwanda.”Shahidi huyo alidai alifahamu kama mshitakiwa huyo alifika kwa Waziri Lukuvi, baada ya kukutana naye mapokezi ya kwenda ofisini kwa waziri kati ya saa nne mpaka saa sita. Pia, alidai hakufahamu kilichoendelea baada ya maongezi yao, isipokuwa alisikia kwa watumishi wa wizara kuwa Kiluwa amekamatwa kwa rushwa. Alidai kutokana na suala la rushwa lililomkabili Kiluwa, hati zote alizosajiliwa zilifutwa katika usajili chini ya Kifungu Namba 178 cha Sheria ya Ardhi Namba Nne.	1
495	Na Mwandishi Wetu Marais wa China na Ufaransa wamefikia mapatano ya kibiashara ya thamani ya mabilioni ya Euro baada ya mazungumzo yao mjini Paris.  Rais Emmanuel Macron wa Ufarasa na Rais  Xi Jinping wa China walitiliana saini mapatano hayo ya kibiashara hapo jana.  Licha ya upinzani wa Rais Macron dhidi ya mradi mkubwa wa ujenzi wa miundombinu wa China wenye lengo wa kuyaunganisha mabara ya Asia na Ulaya, Rais huyo amempokea kiongozi wa China anayefanya ziara barani Ulaya.  Bwana Macron pia amesem kuwa kampuni ya AirBus imetia saini kuiuzia China ndege 300 za Abiria. Ufaransa na China pia zimetiliana saini mikataba ya nishati, usafirishaji pia katika sekta ya chakula.  Hata hivyo maafisa wametahadharisha kwamba nchi za Umoja wa Ulaya zinaweza kuwa tegemezi kwa vitega uchumi kutoka China. 	0
496	Leo ndiyo ndiyo leo ambapo maeneo ya Muleba mkoani Kagera, moto utawaka kupitia Tamasha la Wasafi ‘Wasafi Festival’. Wasanii mbalimbali watauwasha moto na kuwapa burudani kwa wakazi wa Muleba, ambapo hii itakuwa mara yao kwanza kuonja ladha ya tamasha hilo. Ikumbukwe kuwa, Wasafi Festival ilianza mwaka jana ambapo walifanya shoo kali katika mikoa kadhaa lakini mwaka huu wamepanga kuongeza idadi ya mikoa na wasanii watakaopiga shoo za ‘kufa mtu’ Mwaka jana walifanikiwa kufanya shoo zao katika mikoa ya Mtwara, Iringa, Morogoro, Zanzibar, Mwanza na baadaye kwenda nchini Kenya. Mwaka huu wanaanza na Muleba (ambapo leo hii ndiyo linafanyika), baadaye mkoani Tabora na kisha mkoani Iringa. Baada ya hapo watatangaza mikoa inayofuata.  Wasanii watakaotumbuiza Muleba ni pamoja na Ruby, Country Boy, Dulla Makabila, Queen Darleen, Lava Lava, Mbosso, Young Killer Msodoki, Rayvanny pamoja na Diamond Platnumz huku mixing na playlist kali zikishushwa na DJ Ommy Crazy. Wasanii hao kila mmoja kwa wakati wake wamezungumzia tamasha hilo ambapo Ruby amesema kwamba anataka kufanya shoo kali kwa sababu ni ara yake ya kwanza na kuwapa mashabiki vitu ambavyo hawajawahi kuviona kutoka kwake.   @iamrubyafrica ambaye amepata nafasi ya kupanda kwenye Jukwaa la #WasafiFestival2019 anaionaje fursa hiyo kwake? Mipango ya kazi ya pamoja na Wasanii wa @wcb_wasafi ipo vipi? Msikilize hapa. Youtube kuna kila kitu nenda kaitazame hii na zote kali kutokea Muleba. Credit to @mooh_savage Written by @danpaul_255 A post shared by  Dizzim Online (@dizzimonline) on Jul 18, 2019 at 11:34pm PDT  Diamond Platnumz amesema kwa kuwa ni mara yake ya kwanza kufika Muleba basi watu wajiandae kupokea burudani ya kutosha kutoka kwake na wasanii wote wataoshiriki kwenye tamasha hilo huku mkali wa ngoma ya Tetema Rayvanny akisema watu wasubiri miujiza tu kutoka kwake.   Tuna timua vumbi tunakanyagakanyaga @diamondplatnumz na @rayvanny wapotayari kupandisha bendera ya mapinduzi kesho,uwanja wa zimbihile muleba muleba jamaniiiii.  Powered By : @pepsi_tz @startimestz @tacaidsinfo @globaleducationlink @airtanzania_atcl @wcb_wasafi @wasafifestival . . . Ni msimu wa #WasafiFestival2019 #BANGOKUBWAAA #BALAAZIIITOOO A post shared by  Wasafi TV (@wasafitv) on Jul 18, 2019 at 8:34am PDT  Dulla Mkabila amesema wapenzi wa Singeli wakae tayari kumpokea kwani yeye ndiyo msanii wa mkali zaidi wa Singeli, wakati DJ atayekuwa akifanya mambo ya mixing DJ Ommy Crazy amesema wana Muleba wakae tayari kusikia mambo mazuri kutoka kwake na kusisitiza matumizi ya kondom.   #babakoo @jonijooo yupo muleba tayari Balaazitoo amepiga mastory na @dullamakabila na @djommycrazy wapotayari kupandisha bendera ya mapinduzi kesho,uwanja wa zimbihile muleba muleba jamaniiiii.  Powered By : @pepsi_tz @startimestz @tacaidsinfo @globaleducationlink @airtanzania_atcl @wcb_wasafi @wasafifestival . . . Ni msimu wa #WasafiFestival2019 #BANGOKUBWAAA #BALAAZIIITOOO A post shared by  Wasafi TV (@wasafitv) on Jul 18, 2019 at 8:16am PDT   	4
497	 NA DK. CHRIS MAUKI, +255 713 407 182 MARA nyingi tofauti nyingi sana hutokea katika mahusiano yetu, ziko zile tofauti ndogo ndogo ambazo mara nyingine hufukiwa na kutoongelewa, lakini ziko nyingine ambazo zaweza kuanza kama cheche na baadae kuwa moto mkubwa na kuelekea kuathiri mahusiano yetu.  Tofauti hizi mara kwa mara zaweza kuwa na faida au hasara. Zipo tofauti ambazo baada ya kuzishughulikia, wapenzi wemekuwa na mahusiano imara zaidi ya awali na penzi lao limekuwa bora zaidi.  Lakini zipo tofauti ambazo baada ya kutokea tu, zimeua kabisa penzi na ukaribu uliokuwepo baina ya wapendanao.  Wapo ambao hata tofauti kubwa ilipotokea na penzi baina yao lilikufa na wakagawanyika.  Athari zote hizi hutegemea na jinsi wapendanao hao wanavyozitazama tofauti hizi na kuzishuhulikia.  Wengine wetu tumeshindwa katika mahusiano yetu kwa sababu tumeziangalia tofauti zetu katika mtazamko hasi, na kwa hiyo kila tofauti kwetu tuniona ni mbaya. Katika makala hii nataka tusaidiane jinsi ya kuzishuhulikia tofauti baina yetu, na tujue  nini cha kufanya, na nini sicho cha kufanya pale wapenzi au wanandoa wanapotofautiana. Jifunzeni kujiwekea vigezo vitakavyolinda penzi lenu pale mnapotofautiana. Kama tayari mna vigezo hivi basi jaribuni kuvizingatia kila mnapotofautiana, kwa mfano wapenzi wengi walio waelewa wamejiwekea vigezo au masharti kwamba wakati wowote wa ugomvi au kutofautiana lazima kila mmoja akumbuke kuwa kutofautiana hakumaanishi kutokupendana. Wengine wamejiwekea kigezo kwamba, hata tofauti baina yetu iwe kubwa vipi, kuachana kamwe haitakuwa upenyo au suluhisho.  Kila watu hawa wanapogombana akili zao zinakumbuka vigezo walivyojiwekea wenyewe. Jitahidini kukaa mkiwa mmeangaliana (face to face seating) Mnapo kaa mkiwa miili yenu imetazamana, mnatoa nafasi kwa macho yenu pia kutazamana, na  hii inawezesha kutuma ujumbe kwamba wote mkotayari kusikilizana.  Mmoja anapokwepesha macho anaonyesha kutokuwa tayari kumsikiliza mwenzake na hivyo kufanya zoezi la kutafuta suluhu kuwa gumu sana.  Wapendanao wengine hushikana  mikono yote miwili, kama alama ya kuonyesha kujaliana ingawa wanapitia katika fotauti nzito.  Wakati mwenzako anatafuta jitihada za kukushika mikono yako, jizuie usiseme maneno magumu au kuutupa mkono wa mwenzio, au kuondoka kwa hasira pale ulipokuwa umeketi. Kama unalazimika kutaka kuwapekeyako zaidi, tumia hekima kumwonyesha mwenzako kwamba una hitaji faragha zaidi ili akuruhusu na kukuachia huru. Mawazo yenu na akili zenu zielekee tu katika malengo maalumu mliyonayo katika kutofautiana kwenu. Maranyingi, katika kurushiana maneno, matusi, kurushiana vitu na hata kupigana ni rahisi kutoka nje ya malengo yenu.  Jiulize, Je ni nini kilitufanya  tutofautiane?  Mfano: lengo lenu lilikuwa kujaribu kutafuta muda wa kupunguza kazi za maofisini ili  walau mpate muda wenu binafsi.  Au labda lengo lenu ni kujaribu kuangalia uwezekano wa kuharakisha mchakato wa harusi yenu. Mara mnapohama kwenye lengo lenu la awali ni rahisi kuibua ugomvi mwingine na hivyo badala ya kuuzima moto mkajikuta mnaupalia makaa. Kila wakati mnapoendelea na tafauti zenu, mjiulize, je hiki ndicho kilichotufanya  tutofautiane? Jaribu kuziandika au kuyaandika masuluhisho yote yanayowezekana Najua ziko njia nyingi ambazo mtazichagua za kuwasaidia kupunguza au kuondoa tofauti zenu nanjia hizo zaweza kufeli.  Ushauri ni kwamba, njia zote mnazoziona kuwa zinaweza kuwa na msaada  ziwekeni katika mtiririko maalumu.	3
498	NA MWANDISHI WETU, DAR ES SALAAM MWIGIZAJI wa filamu za Bongo, Riyama Ally ‘Riyama’, amesema anachukizwa na vitendo vya waigizaji kushindwa kuonyeshana upendo wa kweli. Akizungumza jijini hivi karibuni, Riyama alisema mara nyingi amekuwa akijaribu kuonyesha upendo kwa kila msanii hata kama amemkosea. “Ninachukizwa sana na waigizaji ambao unakuta wanagombana na kushindwa kusameheana kwa vitu vidogo,” alisema Riyama. Alisema upande wake amekuwa muwazi na kupenda kumueleza ukweli mtu anayemkosea ili kujenga ukaribu na urafiki.	4
499	 Mwenyekiti wa kamati ya soka la vijana ya Shirikisho la soka Tanzania (TFF), Ayoub Nyenzi amezitaka timu kutoka shule mbalimbali za sekondari kutumia nafasi hiyo kuonesha vipaji vya wanafunzi wao.“Tuna matumaini makubwa kwamba mwaka huu michuano hii itavumbua vipaji vingi zaidi kwa jinsia zote, wavulana na wasichana,” alisema.Kwa mujibu wa ratiba ya michuano hiyo iliyotolewa na TFF jana kwa ngazi za mikoa, mikoa ya kimichezo ya Ilala, Kinondoni na Temeke itaanza michezo yao keshokutwa ikifuatiwa na Mbeya Alhamisi ijayo, huku kwa upande wa Morogoro uzinduzi ukitarajiwa kufanyika Agosti mosi.Kwa upande wa Arusha, ufunguzi utakuwa Agosti 9, ukifuatiwa na Mwanza Agosti 15. Ngazi za mikoa, michuano hiyo itahitimishwa Agosti 16, ambapo timu washindi zitatangazwa rasmi tayari kuwasili Dar es Salaam kwa ajili ya kuanza fainali za ngazi ya Taifa ambazo zitaanza kutimua vumbi Septemba mwaka huu.Akizungumzia michuano hiyo, Ofisa Uhusiano wa Airtel nchini Jane Matinde alisema: “Tunafurahishwa sana kwa na programu hii kutokana na idadi kubwa ya wachezaji kutoka michuano hii ni mchango mkubwa sana kwa timu za vijana nchini”.Alisema Kampuni ya Airtel ina malengo makubwa kwa vijana ndio maana imeingia ubia na nahodha wa timu ya Taifa ya Ivory Coast na kiungo wa Manchster City, Yaya Toure, ambaye ndio mara yake ya kwanza kujumuika katika kampeni ya ‘It’s Now’ ambayo lengo lake kuu ni kuvumbua na kukuza vipaji vya soka barani Afrika kupitia Nyanja mbalimbali kama vile michezo, mtindo wa maisha na muziki huku wakipatiwa njia za kiteknolojia ambazo zitawawezesha kuona na kuzitumia fursa zinazowazunguka.	2
500	 Simba juzi ilimalizia msimu kwa kulazwa 2-1 na JKT, kikiwa kipigo cha sita msimu huu, viwili kutoka kwa watani wao Yanga waliotwaa ubingwa kwa msimu wa pili hivi karibuni, huku Simba kwa msimu wa nne mfululizo ikiishia kushika nafasi ya tatu katika msimamo wa ligi, na hivyo kushindwa kupata tiketi ya kuiwakilisha nchi katika michuano ya kimataifa.Kutokana na hali hiyo, Dewji aliibuka na kutoa ya moyoni kupitia mtandao wake wa twitter, akisema; “Simba mnatunyima raha, tumechoka kutaniwa na kutukanwa mitaani.” Kwa kauli hiyo, ameonesha kuungana na idadi kubwa na Wanasimba wasioridhishwa na maendeleo ya klabu hiyo ambayo kwa mara ya mwisho ilitwaa ubingwa wa Tanzania Bara msimu wa 2011/2012.Wanasimba hao ambao juzi na jana wamemuunga mkono Mo, kwa nyakati tofauti wamekuwa wakishinikiza uongozi uwajibike kwa kushindwa kuipa timu mafanikio, huku mahasimu wao Yanga wakichanua katika ligi kushiriki katika michuano ya kimataifa kila mwaka.Mwaka huu, Yanga imefika hatua ya robo fainali ya Kombe la Shirikisho Afrika ilikoangukia baada ya kutolewa katika Ligi ya Mabingwa na Al Ahly ya Misri, hivyo kuzidisha `mikogo’ dhidi ya wenzao wa Simba.Mo anakumbukwa kwa mafanikio makubwa aliyoipa Simba mwanzoni mwa miaka ya 2000, ikiwa ni pamoja na kuivusha kwa kishindo hadi hatua ya makundi ya Ligi ya Mabingwa Afrika kwa kuwavua ubingwa walikuwa watetezi, Zamalek ya Misri. Kampuni ya Mohammed Enterprises (T) Ltd - (MeTL) ambayo Mo ni Rais na Mkurugenzi Mtendaji wake, ndiyo iliyokuwa inaifadhili Simba.Na mwishoni mwa mwaka jana, Mo aliibuka na kutangaza kuwa tayari kuinunua klabu hiyo kwa dau la Sh bilioni 20 ili aiendeshe kisasa zaidi iweze kwenda sambamba na kasi ya klabu kubwa mithili ya TP Mazembe ya Jamhuri ya Kidemokrasia ya Kongo (DRC).Hata hivyo, uongozi wa Simba chini ya Rais wake, Evans Aveva ulikataa kwa visingizio kadhaa, ikiwa ni pamoja na kumtaka apandishe dau ikielezwa thamani ya Simba ni zaidi cha kiwango hicho cha fedha.Pamoja na maelezo hayo, Mo aliwataka kutafakari uamuzi wao, akisisitiza dhamira yake ni njema kwa Simba, kwani pamoja na mambo mengine, inayumba na kukosa mwelekeo kutokana na kutokuwa na fedha za kuifanya ijiendeshe.	2
501	 Akizungumza wakati wa hafla ya uzinduzi wa duka hilo, Ofisa Mtendaji Mkuu wa Mauzo na Usambazaji wa Vodacom, Keith Tukei amesema kuwa uzinduzi wa duka hilo ni mwendelezo wa juhudi za kampuni kusogeza huduma karibu kwa wateja.“Vodacom kwetu wateja ni wafalme na siku zote tumekuwa tukisikiliza maoni yao na ndio maana tumeona kuna umuhimu wa kufungua duka eneo hili ili kuwarahishia wakazi wa ubungo kupata huduma zetu kwa urahisi bila kusumbuka kuzifuata mbali,” alisema.Aliongeza kuwa duka hilo mbali na kuuza simu za kila aina kwa gharama nafuu, pia linatoa huduma mbalimbali kwa wateja ikiwemo huduma ya kutuma na kupokea fedha ya M-Pesa.Kwa upande wake Mkuu wa Kitengo cha huduma kwa wateja wa rejareja, Brigita Stephen alisema katika kuadhimisha wiki ya huduma kwa wateja kampuni itakuwa na matukio mbalimbali ya kuwa karibu na wateja kwa kufungua maduka na wafanyakazi wa Vodacom kusikiliza maoni ya wateja ili kuboresha huduma zaidi.	5
502	 MAMLAKA ya Ukanda wa Uwekezaji (Epza) imewahimiza wajasiriamali wakubwa na wa kati kuchangamkia fursa zinazopatikana katika kanda maalumu za uwekezaji kwa kusambaza malighafi, huduma na bidhaa nyingine zinazohitajika na viwanda vinavyozalisha katika kanda hizo.Pamoja na hayo, wajasiriamali wana nafasi ya kujiunga pamoja kutafuta mitaji mikubwa kuwawezesha kuwekeza katika kanda hizo ambazo zinatoa misamaha mbalimbali ya kodi kwa bidhaa zinazozalishwa kwa kuuzwa nje ya nchi.Akizungumza na gazeti hili wakati wa maonesho ya wajasiariamali yaliyoandaliwa na Shirika la Maendeleo ya Viwanda Vidogo (SIDO) mkoani Simiyu, Ofisa wa EPZA, Nakadongo Ngomuo, alisema mamlaka hiyo imeshiriki katika maonesho ili kutoa elimu kwa wajasiriamali wa kada mbalimbali.EPZA ilianzishwa kwa minajili ya kuinua sekta ya viwanda hasa vinavyozalisha bidhaa za kuuzwa nje ya nchi ili kuipatia nchi fedha za kigeni.Wawekezaji katika kanda hizo wamechangia kutoa ajira mpya na pia kuboresha teknolojia ya uzalishaji viwandani, alisema.Ngomuo alitolea mfano mmoja wa fursa kuwa ni uzalishaji na usambazaji wa vifungo vya nguo na nyuzi katika kiwanda cha kuzalisha nguo aina ya ‘jeans’ kinachoitwa Tooku Garments Tanzania kilichopo katika ukanda wa uwekezaji katika eneo la Mabibo jijini Dar es Salaam.Takwimu zilizopo zinaonesha kuwa tangu serikali itoe agizo mwaka jana kwa kila mkoa kuanzisha viwanda 100 vya kada mbalimbali tayari viwanda 1,280 vimeanzishwa sehemu mbalimbali nchini.Wawekezaji katika kanda za uzalishaji wa bidhaa za nje EPZ, wananufaika na misamaha mbalimbali ya kodi katika miaka 10 ya kwanza ya uwekezaji wao ambopo wanatakiwa kuuza nje ya nchi asilimia 80 ya bidhaa wanazozalisha na asilimia 20 iliyobaki katika soko la ndani.Kwa mujibu wa Naibu Waziri wa Viwanda, Biashara na Uwekezaji, Stella Manyanya, serikali imeongeza bajeti ya SIDO kutoka Sh bilioni 2.4 kwa mwaka mpaka kufikia Sh bilioni 26 ili kuwezesha shirika hilo kuchagiza uchumi wa viwanda.Mkuu wa Mkoa wa Simiyu, Antony Mtaka, alisema maonesho hayo ni fursa ya kibiashara na wananchi wa mkoa huo kujionea bidhaa zinazotengenezwa na wajasiriamali mbalimbali kutoka nje ya mkoa huo.Akizungumzia maonesho hayo, Kaimu Mkurugenzi wa Sido, Shoma Kibende alisema zaidi ya wajasiriamali 1,000 walishiriki katika maonesho hayo ya wiki moja.	5
503	 KOCHA wa muda wa Yanga, Charles Mkwasa amerejesha shangwe klabuni hapo baada ya jana kuibuka na ushindi wa bao 1-0 dhidi ya Ndanda Ugenini Nangwanda Sijaona, Mtwara.Mkwasa jana alikiongoza kikosi hicho kwa mara ya kwanza na kupata ushindi huo huku timu ikionekana kucheza kwa ari kubwa. Mchezaji huyo wa zamani wa Yanga alipewa mikoba hiyo katikati ya wiki hii baada ya uongozi kuachana na kocha Mwinyi Zahera kwa kushindwa kuivusha timu kwenye michuano ya kimataifa.Patrick Sibomana ndiye alikuwa shujaa wa Yanga jana akifunga bao la ushindi dakika ya 75 kwa mpira wa adhabu iliyotolewa na mwamuzi Hans Mabena wa Tanga baada ya mchezaji wa Ndanda kushika mpira. Mwamuzi Mabena alilazimika kuamrisha adhabu hiyo ipigwe tena baada ya ile ya kwanza kukosewa kutokana na wachezaji wa Ndanda kuwahi kutoka kabla mpira haujapigwa.Katika mchezo huo wa jana, Yanga ilionekana kuwa na udhaifu eneo la viungo hasa baada ya kushindwa kutengeneza nafasi za kutosha na kutumia muda mwingi kucheza mipira ya pembeni ambayo wapinzani wao walikuwa imara katika maeneo hayo. Yanga ilitengeneza nafasi tatu pekee ambazo hazikuzaa matunda baada ya David Molinga kushindwa kutumia nafasi ya wazi iliyotengenezwa na kiungo wa pembeni Mapinduzi Balama, wakati nafasi zingine mbili zikipotezwa na Sibomana.Kwa upande wa wapinzani wao Ndanda walikuwa bora zaidi katika sehemu ya kiungo ambayo kwa kiasi kikubwa ilimiliki mpira licha ya kwamba walishindwa kutengeneza nafasi za kutosha huku washambuliaji wao wakishindwa kutumia maarifa ya kuivuka ngome ya Yanga.Kipindi cha pili kilianza huku mshambuliaji wa Yanga Sibomana akiwa anaongoza kwa kuwa na mashuti matatu ambayo yote hayakulenga lango la wapinzani wao.Wakati timu hizo zikiendelea kushambuliana Ndanda ilifanya mabadiliko dakika ya 64 ambapo alitoka Hussein Javu na kuingia Nassoro Saleh, hata hivyo mabadiliko hayakuwa na tija.Dakika mbili baadaye Yanga ilijibu mapigo hayo baada ya kufanya mabadiliko ya kumtoa Rafael Daudi na kuingia Mrisho Ngassa ambaye aliongeza kasi ya mashambulizi na Ndanda kuanza kucheza faulo muda wote jambo lililowagharimu na kusababisha bao.Kama ilivyo kawaida kwa kampuni ya GSM, baada ya ushindi huo Yanga itapewa zawadi ya Sh milioni 10 kama sehemu ya kuwapa hamasa wachezaji wa timu hiyo ambao wamekuwa na kipindi kigumu katika michezo ya hivi karibuni. Matokeo mengine ya michezo ya jana KMC ikiwa katika Uwanja wa Uhuru ilipoteza mabao 2-1 dhidi ya Kagera Sugar.	2
504	MWANDISHI WETU ZAIDI ya kaya 5,000 katika kisiwa cha Ukara kilichopo wilayani Ukerewe mkoani Mwanza, zimenufaika na umeme jua unaozalishwa na kusambazwa na Kampuni ya usambazaji umeme vijijini (JUMEME). Hayo yamebainishwa hivi karibuni na Mmoja wa wakurugenzi wa kampuni hiyo, Profesa Costa Mahalu katika hotuba yake kwa maofisa kutoka Umoja wa Ulaya na Wakala wa Nishati Vijijini (REA), waliotembelea miradi ya umeme jua iliyopo wilaya hapo. Profesa Mahalu alisema kaya hizo zimenufaika kutokana na awamu ya kwanza ya mradi wa usambazaji umeme katika kisiwa hicho cha Ukara. “Awamu ya kwanza ya iliyopewa jina la “Uzalishaji umeme wa katika kukuza uchumi wa Tanzania’ imeonesha utofauti kutokana na faida za kiuchumi na kijamii zilizopatikana. “Kwa sababu mbali na kaya 5,000 kunufaika pia, wafanyabiashara wadogo na viwandani pia wameunganishwa. Lakini taasisi mbalimbali zinazotoa huduma za kijamii kama vile maji vijijini na hospitali zimeunganishwa,” alisema. Alisema huduma za JUMEME zimevifikia vijiji 20 kwenye visiwa 10 tofauti, na kuchochea uchumi wa eneo hilo jambo lililosaidia kuibua fursa nyingi za ajira. “Malengo ya muda mrefu kwa JUMEME ni kuendelea  kushirikiana na wazalishaji wadogo ikiwa ni pamoja na kuwekeza kwa waajiriwa wa eneo husika,” alisema Prof. Mahalu ambaye pia ni Makamu wa Chuo Kikuu cha Mt. Agustino (SAUT). Aidha, alisema kampuni hiyo imekuwa ikizingatia utoaji wa fursa za ajira kwa watanzania ili kuisaidia Serikali kukabiliana na uhaba wa ajira kwa vijana nchini. “Kila mmoja wa wafanyakazi wanaofanya kazi ya uhandisi katika miradi 12 ya JUMEME, ni Mtanzania. Kati ya watu 25 wanaounda timu ya kudumu ya JUMEME wenyeji ni 22, ambao hupewa upendeleo wa wazi linapokuja suala la kufanya kazi. “Kwa kuzingatia mafanikio ya awamu hii ya kwanza, tunatumaini kuwa na uwezo wa kutoa fursa zaidi za kazi kwa vijana wetu kwa kuendelea nao katika awamu ya pili, ya tatu na kuendelea zaidi katika miradi ya JUMEME. ” alisema. Alisema ili kuongeza uweledi na ufanisi wa waajiriwa wazalendo, kampuni hiyo inaendelea kutoa mafunzo yanayowajengea uwezo wahandisi wa ndani na vijana wataalamu kwa madhumuni ya kuendesha gridi ndogo ndogo zinazoendelea kujengwa hapa nchini. Pia alisema lengo la JUMEME ni kutoa umeme wa uhakika na wa bei nafuu kwa wakazi husika hususani maeneo ambayo umeme gridi ya Taifa haiwezi kufika. “Lengo letu ni kufunga mifumo 300 ya uzalisha umeme utakaoweza kuingizwa kwenye ya gridi ya Taifa na kusaidia watu zaidi ya 1,000,000 ifikapo mwaka 2023 katika vijiji mbalimbali nchini Tanzania.  Aliongeza kampuni hiyo ya JUMEME ilioundwa mwaka 2014  chini ya mradi wa “Micropower Economy roll out in Tanzania” na kufadhiliwa na Umoja wa Ulaya (EU), inalenga kukuza, kujenga, na kuendesha gridi ndogo za umeme jua katika vijijini mbalimbali  nchini. 	1
505	NEW YORK, MAREKANI  MKALI wa muziki wa hip hop ambaye anatamba na albamu yake mpya ya 4:44, Jay Z, ameweka wazi kuwa ili ndoa iweze kudumu lazima kuwe na uongo na ukweli. Msanii huyo ambaye amefunga ndoa miaka tisa iliyopita na mke wake Beyonce, amedai kuwa hakutumia ukweli kwa asilimia 100 ili kumshawishi mke wake huyo kufunga ndoa, kuna wakati alilazimika kuwa muongo ili kufanikisha mipango yake. “Huu ni ukweli juu ya ndoa yangu, ni kwamba sikuwa mkweli kwa asilimia 100 ili kumshawishi Beyonce kufunga ndoa na mimi, kuna wakati nilikuwa muongo ili aweze kunielewa na hatimaye leo hii tupo hapa. “Misukosuko ndani ya ndoa ni kitu cha kawaida, kikubwa ni uvumilivu na kutosikiliza mambo ya pembeni, ukiyapa nafasi mambo ya pembeni ni rahisi ndoa kuvunjika, kwa sasa tunafurahia maisha ya pamoja kwa kipindi cha zaidi ya miaka tisa,” alisema Jay Z.	4
506	ADAM MKWEPU NA THERESIA GASPER, DAR ES SALAAM KOCHA  Mkuu wa  timu ya Simba, Jackson Mayanja, ameliomba Shirikisho la Soka Tanzania  (TFF)  kuwa na utaratibu wa kuwatumia waamuzi kutoka nje ya nchi kwenye mchezo dhidi ya Yanga, ili kupunguza  malalamiko kutoka  kwa mashabiki na wadau wa soka nchini. Ombi hilo limekuja baada ya Simba kufungwa mabao 2-0 na Yanga, kwenye mchezo wa Ligi Kuu Tanzania Bara uliochezwa Februari 20, Uwanja wa Taifa. Kipigo hicho  kimeifanya  Simba kuwa nafasi ya tatu, ikiwa  na pointi 45 sawa  na timu ya Azam ambao wametofautiana mabao ya kufunga na kufungwa. Akizungumza na MTANZANIA, Mayanja alisema kuwa hatua hiyo inatokana na kiwango cha waamuzi nchini kuwa dhaifu, hivyo  kushindwa kumudu mchezo dhidi ya watani hao. “Mchezo huu ni mkubwa sana, waamuzi wa hapa nchini wanashindwa  kuumudu, ni muhimu kwa wahusika kuona haja ya mwamuzi wa mchezo atoke nje ya nchi ili kuepusha malalamiko ya wadau pamoja na mashabiki. “Kuna wakati waamuzi wanaamua kuwapa zawadi timu wanazozipenda kama kilichotokea  kwetu, ingawa sitapenda kulizungumzia jambo hili sana,” alisema Mayanja. Mayanja aliongeza kuwa uamuzi wa kubahatisha haufai kwenye mchezo kama huo, ambao una hamasa kubwa kutoka kwa mashabiki wa soka nchini. “Kama uamuzi ungekuwa wa haki Yanga isingetufunga, lakini kwa aina ile ya uamuzi ilikuwa kama vile alitoa zawadi kwa timu hiyo,” alisema Mayanja. Hata hivyo, Mayanja alisema kuwa bado hajakata tamaa ya kupigania kuchukua ubingwa wa Ligi Kuu msimu huu, licha ya kufanya vibaya dhidi ya mahasimu wao. Kocha huyo alisema kuwa anatarajia kuzungumza na wachezaji wake ili kujipanga upya kwa michezo mingine inayowakabili  katika  Ligi. “Tunatarajia kuanza mazoezi leo ili kuwajenga wachezaji wangu kisaikolojia na kuyafanyia kazi makosa yote yaliyojitokeza kwenye mchezo uliopita  yasijirudie kwa mara nyingine,” alisema Mayanja. Alisema kwa sasa wanakabiliwa na mchezo wa Kombe la FA dhidi ya Singida United, utakaochezwa katikati ya wiki hii  ambapo watahakikisha wanapambana kuona wanafanya vizuri.	2
507	 JESHI la Polisi Kanda Maalum ya Dar es Salaam linamshikilia mkazi wa Tabata- Segerea, Daudi Ramadhani (23) kwa kwa tuhuma za kujifanya askari huku akipita mitaani akitaka apigiwe 'saluti.' VIDEO MPYA: Askari 'feki' anaswa DarKwa mujibu wa Kamanda wa Polisi Lazaro Mambosasa, kijana huyo alikuwa akipita mitaani akijitambulisha kama Mkaguzi Msaidizi wa Polisi na kuwaaminisha watu kwa mavazi aliyokua amevaa.Akizungumza na wanahabari jijini Dar es Salaam, Dar es Salaam leo Jumanne, Mambosasa amesema Jeshi hilo lilipata taarifa kutoka kwa askari wa Jeshi la Kujenga Taifa (JKT), Makao Makuu Mlalakuwa juu ya uwepo wa mtu huyo.“Mara baada ya kupokea taarifa hizo, makachero wa Jeshi la Polisi walifika Mlalakuwa kumkamata na kufanya mahojiano na mtuhumiwa huyo ambapo alikiri kujifanya yeye ni afisa wa polisi na kufanya utapeli,” amesema.Aidha kamanda Mambosasa amebainisha kuwa baada ya upekuzi mtuhumiwa alipatikana na sare moja ya polisi rangi ya kaki, vyeo vya Cpl, Sgt na cheo cha mkaguzi msaidizi wa polisi, pea moja aina ya kombati ‘jungle green’, pingu moja, pamoja na kofia moja ya askari wa usalama barabarani. Vingine ni redio ya upepo aina ya Motorola (Radio Call), mikanda miwili ya JKT, mkanda mmoja wa bendera wa Jeshi la Polisi, buti na viatu vya kawaida. 	1
508	Mshambuliaji wa Yanga, Patrick Sibomana Jumamosi iliyopita aliweka rekodi mpya kwenye michuano ya Klabu Bingwa Afrika ambayo inasimamiwa na Shirikisho la Soka Afrika (Caf). Mshambuliaji huyo ambaye aliichezea Yanga mchezo wake wa kimataifa kwa kwanza kuanzia alipojiunga nayo akitokea Mukura ya Rwanda, amekuwa staa kwenye timu hiyo kuanzia alipojiunga nayo. Sibomana aliifungia Yanga bao lake wakati ilipotoka sare ya bao 1-1 na Township Rollers ya Botswana kwenye mchezo uliopigwa Uwanja wa Taifa jijini Dar es Salaam. Hata hivyo, Sibomana ambaye hadi sasa kwenye mchezo huo mmoja wa kimataifa na michezo ya kiraﬁ ki aliyocheza ameshafunga mabao nane aliweka rekodi ya kuwa mchezaji wa kwanza kwa msimu huu kufunga bao la penalti na wakati huohuo kukosa penalti kwenye Klabu Bingwa. Katika michezo yote ya awali iliyopigwa kuanzia Ijumaa hadi Jumapili, hakuna mchezaji ambaye aliweza kufanya jambo hilo la kufunga penati na kwenye mchezo huohuo kukosa penati. Hata hivyo, mbali na huyo pia Yanga iliweka rekodi ya kupata penalti mbili kwenye mchezo mmoja kati ya hiyo yote ya kimataifa iliyopigwa juzi.	2
509	 BENKI ya Maendeleo Afrika (ADB) imeipatia serikali mkopo wa Dola za Marekani milioni 180 (Sh bilioni 414.07) kwa ajili ya ujenzi wa barabara ya Mzunguko jijini Dodoma ya kiwango cha lami, yenye urefu wa kilometa 110.2.Benki hiyo itatoa Dola za Marekani milioni 138 kupitia dirisha lake la ADB huku fedha nyingine kati ya hizo zikitolewa kupitia Mfuko wa Serikali ya China unaosimamiwa na ADB uitwao Mfuko wa Kukua Pamoja Afrika.Akizungumza baada ya utiaji saini makubaliano hayo, Katibu Mkuu wa Wizara ya Fedha na Mipango, Doto James, alibainisha kuwa mradi huo utaboresha biashara za ndani na nje ya nchi hasa Jiji la Dodoma kwa kuwa utaliunganisha na barabara inayoziunganisha nchi saba, kuanzia Cape Town, Afrika Kusini hadi Cairo, Misri, yenye urefu wa kilometa 10,228.Alizitaja nchi zinapitiwa na barabara hiyo kuwa ni Afrika Kusini, Zimbabwe, Zambia, Kenya, Ethiopia, Sudan na Misri na barabara ya kati inayounganisha Tanzania na nchi jirani za Jamhuri ya Kidemokrasia ya Kongo (DRC) na kuwa mradi wa Dodoma ukikamilika utaiwezesha nchi kunufaika zaidi na barabara hiyo kubwa.Aliongeza kuwa, mradi utahusisha ujenzi wa barabara ya mzunguko wa njia nne kwa urefu wa kilometa 110.2 kwa kiwango cha lami kutoka Nala hadi Veyula kuelekea Ihumwa na Matumbulu hadi Nala.Aliongeza kuwa mradi huo utaboresha upatikanaji wa miundombinu ya huduma za kijamii kama vile maji, vituo vya afya na pia utafanikisha ukarabati wa barabara za mchepuko pamoja na utekelezaji wa mikakati ya usalama wa barabarani katika mji wa Dodoma.Alisema mkopo huo wa ADB ni wa masharti nafuu ambao umeongeza kiwango cha fedha kwa ajili ya ujenzi wa barabara nchini kutoka Dola za Marekani milioni 858.16 hadi kufikia Dola 1,038 ambazo ni sawa na trilioni 2.39.Alisema,“Hii serikali imekuwa ikitoa kipaumbele kwenye miradi ya maendeleo nchini hususan kwenye ujenzi wa barabara hivyo mkopo huu utasaidia kwa kiasi kikubwa kusukuma gurudumu la maendeleo kwa kuwa barabara zikiimarika Watanzania watafanya biashara ndani na nje ya nchi.”Kwa upande wake, Meneja Mkazi wa benki ya ADB, Alex Mubiru alibainisha kuwa benki hiyo inaridhishwa na namna ambavyo serikali ya Tanzania imekuwa ikisimamia miradi ya maendeleo inayofadhiliwa na benki hiyo.Alisema benki hiyo inaamini kuwa kwa kuchangia ujenzi wa barabara itasaidia kwa kiasi kikubwa kukua kwa uchumi wa wananchi kwa kuwa pamoja na mambo mengine watasafirisha mazao kutokea sehemu moja kwenda nyingine.Wakati huo huo, Wizara ya Fedha na Mipango iliipatia mkopo Halmashauri ya Mji wa Nzega wa Sh bilioni 4.2 kwa ajili ya ujenzi wa kituo cha mabasi kitakachokuwa kikitumiwa na halmashauri hiyo kama sehemu ya kujiongezea mapato yake.Akizungumzia kwa undani kuhusu mkopo huo, Dotto alibainisha kuwa serikali kwa mwaka wa tatu sasa imekuwa ikitoa mikopo kwa halmashauri ikiwa ni njia mojawapo ya kuziwezesha kujiinua kimapato.Amesema kwa mwaka huu imetenga Sh bilioni 284 kwa ajili ya kukopesha miradi mbalimbali.Alisema, Halmashauri ya Nzega imepewa mkopo huo baada ya kuandika andiko lake la mara ya kwanza na kushindwa kufuzu hadi walipoliboresha zaidi wazo lao.Alibainisha kuwa kwa mwaka wa fedha 2018/19 ilizikopesha halmashauri 12 miradi 15 yenye thamani ya Sh bilioni 131.5.	1
510	Na JENNIFER ULLEMBO-DAR ES SALAAM  MSANII wa muziki wa kizazi kipya, Ally ‘Timbulo’, ameeleza kuwa anatoa nafasi kwa mashabiki kumpangia kazi wanazotaka kuzisikiliza kwa mwaka huu. Akizungumza na MTANZANIA, Timbulo alisema ametoa nafasi hiyo ili kuwapa moyo  na fusra ya  kuchagua kile wanachokipenda. Timbulo alisema kila mara wasanii wamekuwa wakifanya kazi zao bila kuwashirikisha mashabiki na wadau wa muziki. “Natoa nafasi kwa mashabiki wachague mwaka huu tuanze na nyimbo gani, maana kila mara nimekuwa nikifikiria mimi tu,” alisema Timbulo. Msanii huyo alisema anaheshimu mawazo na mapendekezo ya mashabiki zake duniani, hivyo ni fursa kwake kuwasikiliza kwanza.	4
511	 Aidha kampuni hiyo iliyopo chini ya Kampuni ya Toyota Tanzania Limited imeamua kupunguza bei ya pikipiki zake aina ya Yamaha kwa lengo la kuwavutia vijana wengi na kuunga mkono jitihada za serikali za kuongeza ajira kwa vijana kupitia biashara ya bodaboda ambayo imesaidia vijana wengi kujiajiri na kuepuka kujitumbukiza kwenye matukio ya uhalifu.Meneja wa kampuni hiyo tawi la Arusha, Meetal Shah alisema kampuni yake imefikia hatua hiyo ikiwa ni sehemu ya kuchangia ajira kwa vijana kupitia biashara ya bodaboda.“Tunachokifanya ni kuwaunganisha wateja wa pikipiki wasio na fedha taslimu na benki ambazo zimekubali kuwakopesha kwa riba nafuu na sisi kama Kampuni ya City Motors tutawapatia pikipiki na benki ndiyo itakayotulipa sisi, ’’alisema Shah.Kwa upande wa waendesha pikipiki, John Jumanne (39) mkazi wa Sombetini aliyepatiwa pikipiki aina ya Yamaha kupitia mpango huo, ameishukuru kampuni hiyo ya City Motors kwa kueleza kuwa kabla ya hapo alikuwa akiendesha pikipiki ya mtu kwa makubaliano ya kumlipa Sh 7,000 kwa siku na hivyo kujikuta akibakiwa na fedha kidogo ambazo hazitoshelezi kutunza familia yake.	5
512	BUCHAREST, ROMANIA NCHI wanachama wa Umoja wa Ulaya wametangaza kuwa hawatamtambua kwa pamoja Juan Guaido kuwa rais wa mpito wa Venezuela, badala yake Nicolas Maduro atatambulika kama kiongozi wa serikali ya nchi hiyo.  Uamuzi huo ulifikiwa kwa pamoja katika mkutano ulioitishwa katika mji mkuu wa Romania, Bucharest, juzi ambako mawaziri wa mambo ya nchi za nje wa Umoja wa Ulaya wamekubaliana kuunda tume ya mashauriano pamoja na mataifa ya Amerika Kusini.  Hadi wakati huu pekee bunge la Ulaya ndilo lililomtambua Juan Guaido kama rais wa mpito. EU wameafiki kuwa muda uliowekwa na Ujerumani, Ufaransa, Uingereza na Uhispania wa kumtaka Rais Nicolas Maduro aitishe uchaguzi.  Hata hivyo, muda uliotakiwa kuitishwa uchaguzi unamalizika mwishoni mwa wiki hii, ambako nchi hizo zilisema endapo atashindwa kuitisha uchaguzi huo, Umoja wa Ulaya umepanga kumuunga mkono Juan Guaido.	0
513	RAMADHAN HASSAN-DODOMA SERIKALI imewataka wafamasia wote nchini kuhakikisha wanakuwa na orodha ya dawa zinazoingia katika vituo vyao na jinsi zilivyotumika ili kuziba mianya ya wizi wa dawa maeneo yao. Kauli hiyo ilitolewa jana jijini hapa na Naibu Katibu Mkuu anayeshughulikia afya, Ofisi ya Rais Tamisemi, Dk. Dorothy Gwajima wakati akizungumza katika kikao kazi cha wafamasia wa mikoa yote nchini. Dk. Gwajima alisema kumekuwa na wizi mkubwa wa dawa katika vituo vya afya hali inayowanyima usingizi kwa kuwa kila siku kwenye vyombo vya habari wanaripoti wizi wa dawa nchini. “Halafu wanaofanya huo wizi mnawajua kwa kuwa mko nao kila siku, kwa sababu kama mngekuwa hamuwajui msingewataja mnapobananishwa, kwanini msiwataje kabla hamjabananishwa, mnasubiri mpaka wakaguzi waje ndiyo mnaanza kutaja. “Hakikisheni kila dawa inayoingia mnaiwekea rekodi na pia inapotoka ili kujiridhisha matumizi ya dawa zinazoingia na matumizi yake, siyo kila wiki mtu anakuja kuomba kopo la dawa ya Paracetamol ambalo wanapaswa kutumia watu 90 yeye anatumia kwa wiki moja, aonyeshe matumizi ya hizo dawa maana hawa wezi wana mbinu nyingi wanazozitumia ili kufanikisha wizi wao,” alisema. Kwa upande wake, Mkurugenzi wa Huduma za Afya Tamisemi, Dk. Ntuli Kapologwe alisema upatikanaji wa dawa katika sekta ya afya ni eneo muhimu sana, hivyo kila mtoa huduma ni lazima ahakikishe kuwa wagonjwa wote wanaofika katika kituo chake kupata huduma wapewe dawa kulingana na mahitaji yao. Alisema bila ya kuwa na dawa majengo yote ya vituo vya afya, zahanati na hospitali zinazojengwa na Serikali yatakuwa hayana maana.	3
514	MSANII mkongwe wa fi lamu nchini ‘Bongo Movie’ Hashim Kambi amesema wasanii wengi wanakabiliwa na ukata unaotokana na kushuka kwa soko la fi lamu nchini.Kambi ameliambia gazeti hili juzi kuwa sikuhizi wasanii wamekuwa wakitoa mikanda mingi ya video lakini hawanufaiki na kazi zao kutokana na soko la filamu kuingiliwa na kazi za ughaibuni hususani kazi kutoka China zinazozuia wasanii wandani kushindwa kunufaika. “ Soko likishuka maana yake kazi haipo na sababu kubwa ni kazi haramu mtu anatengeneza kazi nzuri halafu anakata na kuuza kwa bei ndogo akitegemea kuuza katika ukanda wa nchi za Afrika Mashariki matokeo yake anapata hasara wengi hawanufaiki kabisa.”Alisema wasanii wengi siku hizi wanajikita kwa kutengeneza kazi ambazo bajeti yake ya chini kwa lengo kwa sababu wamefanya kwa muda mrefu na wameizoea lakini uhalisia wake wasanii hawana maisha mazuri hata kidogo.Alisema nchi inatakiwa kutangaza vita kwa watu wanaoleta kazi za nje kuja kuvuruga soko la ndani na kuwalinda wasanii wa ndani ambao kimsingi wanategemea kazi hiyo kuendesha maisha yao.Aidha ameiomba serikali kushirikiana kwa karibu na Bodi ya Filamu nchini kutengeneza sera nzuri zitakazokuwa tayari kulinda tasnia ya filamu ikiwemo kufanya msako kwa watu wote wanaosambaza kazi haramu za filamu nchini na kutengeneza mazingira safi yatakayowavutia wawekezaji kutoka nje.	1
515	 Akizungumza wakati wa utoaji wa elimu inayoendelea katika Maonesho ya Wakulima (Nanenane) mkoani Lindi, Ofisa elimu kwa walipa kodi mkoani humo, Julius Mafuru alisema sasa mwitikio wa kununua mashine hizo umeongezeka tofauti na awali wafanyabiashara walipokuwa wakizigomea kutokana na kukosa elimu.Mafuru alisema changamoto waliyokuwa wakikumbana nayo ni baadhi ya watu kudai kuwa mashine hizo hazina uwezo wa kufanya kazi pindi umeme unapokatika na kwamba mashine hiyo haina uhusiano wowote kwani umeme unapokatika bado anakuwa na uwezo wa kuendelea kuitumia.“Zamani walikuwa wakidai hawezi kutumia mashine za EFDs kwa madai kwamba umeme unapokata wanashindwa kuzitumia…lakini mashine ina uwezo wa kukaa na chaji ndani ya saa 48 hivyo haiwezi kumkwamisha mteja kufanya kazi zake,” alisema Mafuru.Aidha Mafuru alisema mfanyabiashara anayetumia mashine hizo inamrahisishia kufanya biashara, ikiwa ni pamoja na kuweka na kuhifadhi kumbukumbu zake na sio kwa faida ya serikali pekee pia inaokoa muda wake wa kufanya hesabu.“Tunawahimiza waendelee kutumia mashine hizo si kwa ajili ya wananchi na serikali pekee, bali hata kwa ajili yake inamsaidia kuhifadhi kumbukumbu na kuokoa muda wa kufanya hesabu zake,” alisema.	5
516	 SEKRETARIETI ya Ajira katika Utumishi wa Umma imetangaza nafasi za ajira 400 kwa ajili ya madereva. Kwa mujibu wa tangazo lililotolewa na sekretarieti hiyo kwa niaba ya wizara na idara zinazojitegemea, madereva watakaoajiriwa watapelekwa katika ofisi tofauti serikalini. Taarifa hiyo ilieleza kuwa maombi ya kazi kutoka kwa Watanzania wenye sifa na uwezo wa kujaza nafasi wazi za kazi 400 yanakaribishwa. Madereva wanaohitajika ni wale wenye sifa ya udereva daraja la pili TGS B. Taarifa hiyo inayopatikana pia kupitia mtandao wa sekretarieti hiyo wa www.ajira. go.tz, ilianisha majukumu ya madereva hao kuwa ni kukagua kabla na baada ya safari ili kubaini hali ya usalama wa gari, kuwapeleka watumishi maeneo mbali mbali kwenye safari za kikazi na kufanya matengenezo madogo ya gari.Majukumu mengine ni kukusanya na kusambaza nyaraka mbali mbali, kujaza na kutunza taarifa za safari zote katika daftari la safari, kufanya usafi wa gari na kufanya kazi nyingine kadri anavyoelekezwa na msimamizi wake. Taarifa hiyo pia ilielezea sifa za waombaji kuwa wanatakiwa kuwa na cheti cha Kidato cha Nne na leseni ya Daraja la E au C1 ya uendeshaji magari ambayo amefanyia kazi kwa muda usiopungua mwaka bila kusababisha ajali. Pia sifa nyingine ni awe amehudhuria mafunzo ya msingi ya uendeshaji magari (Basic Driving Course) yanayotolewa na Chuo cha Elimu na Mafunzo ya Ufundi Stadi (VETA) au chuo kingine kinachotambuliwa na serikali na waombaji wenye Cheti cha Majaribio ya Ufundi Daraja la II watafikiriwa kwanza. Katika eneo la masharti ya waombaji, taarifa hiyo ilieleza kuwa waombaji wanatakiwa wote wawe raia wa Tanzania na wenye umri usiozidi miaka 45, katika maombi yao wanatakiwa kuambatishe cheti cha kuzaliwa. Kwa mujibu wa taarifa hiyo, mwisho wa kutuma maombi ya kazi ni Agosti, 12, mwaka huu na maombi yatakayowasilishwa nje ya utaratibu ulioainishwa katika tangazo hilo hayatafikiriwa.	1
517	 NA TUNU NASSOR-DAR ES SALAAM KAMPUNI ya Baga Investment imeshindwa kulipa kwa wakati posho za baadhi ya wafanyakazi wake kwa madai ya kuidai Mamlaka ya Bandari Tanzani(TPA) Sh bilioni mbili. Mkurugenzi Mkuu wa Kampuni hiyo, Jumbe Moshi, aliyasema hayo jana baada ya kuwapo kwa malalamiko ya baadhi ya wafanyakazi wa kampuni hiyo ambao wanalipwa kwa siku kudai kutolipwa posho zao kwa siku 23. Alisema ni zaidi ya miezi mitatu sasa TPA imeshindwa kuwalipa fedha hizo hivyo kushindwa kulipa madeni yanayowakabili yakiwamo ya benki. “Kuchelewa kulipwa kwa wafanyakazi wetu kunatokana na TPA kushindwa kuilipa kampuni kwa miezi mitatu, jambo ambalo linarudisha nyuma utendaji wa kampuni. “Hali hii imetuweka katika wakati mgumu kutokana na kampuni kudaiwa na baadhi ya benki, hali inayofanya tushindwe kulipa na kujiendesha,” alisema Moshi. Awali baadhi ya wafanyakazi wa Kampuni hiyo ya Baga Investment, walidai kuwa hawajalipwa posho hizo kwa siku 23 sasa. Mmoja wa wafanyakazi hao ambaye hakutaka kuandikwa gazetini, alisema kila walipouliza walijibiwa kwamba chimbuko la kuchelewa huko kumesababishwa na TPA  ambayo haijailipa kampuni hiyo kwa zaidi ya miezi mitatu. Akizungumzia malalamiko hayo, Msemaji wa Bandari, Janet Ruzangi, alisema madai hayo hayana ukweli kwa sababu kampuni hiyo inalipwa kwa wiki. “Sijui mkataba wao na TPA unasemaje lakini mara nyingi malipo yao yanakuwa kwa wiki au mwezi kwa sababu Baga Investment mpaka wameingia mkataba na kuendesha shughuli hiyo ina maana walikuwa wanazo fedha za kutosha na si mpaka walipwe,” alisema Ruzangi.	1
518	 ALIYEWAHI kuwa mkuu wa wilaya tofauti nchini wakati wa Serikali ya Awamu ya Kwanza na baadaye kushika nyadhifa mbalimbali serikalini, Waziri Juma Waziri amefariki dunia. Waziri alifariki dunia wakati akitibiwa katika Hospitali ya Hindu Mandal jijini Dar es Salaam, Ijumaa na amezikwa jana nyumbani kwake Sungwi wilayani Kisarawe Mkoa wa Pwani.Kwa mujibu wa watu wa karibu, Mzee Waziri ambaye mwaka huu alitimiza miaka 89, alifariki dunia siku chache tu baada ya kuadhimisha siku yake ya kuzaliwa. Akiwa amehudumu katika nafasi mbalimbali serikalini zikiwamo za ubalozi na ukuu wa wilaya zikiwamo Ngara, Pangani, Morogoro, Dodoma na Singida, Waziri ni mmoja wa watumishi wa serikali waliofanya kazi kubwa ya kupambana na Nyarubanja, mfumo wa umiliki uliokuwa ukiendeshwa Mkoa wa Ziwa Magharibi (sasa Kagera).Akiwa amesoma Shule ya Msingi Pugu na kisha kusoma Sekondari ya Minaki, ni mmoja wa Watanzania wa mwanzo waliokuwa na kazi kubwa ya kuonesha njia katika siasa za ujamaa na kujitegemea wakifuata maelekezo ya Mwalimu Julius Nyerere. Aidha, mzee huyo ambaye alishika nafasi mbalimbali katika taasisi za kisiasa katika mahojiano yake ya mwisho na waandishi wa habari waliokuwa wanatengeneza dokumentari, alisema wakati wa utawala wa Mwalimu Nyerere, rushwa na matumizi mabaya ya ofisi yalikuwa ni mambo yasiyovumilika.Aidha, alisema viongozi walikuwa na kazi kubwa ya kuelimisha watu kuelewa utawala maana yake nini na kushiriki katika kazi za kujenga taifa kwa uhuru na kujituma zaidi. Mzee Waziri ameacha watoto kadhaa, wajukuu na vitukuu. Miongoni mwa watoto wake ni mjasiriamali na mhamasishaji maarufu wa ujasiriamali nchini na Bara la Afrika, Maida Waziri. Aidha, Maida Waziri ni mmoja wa wanawake wanaojulikana sana katika sekta ya ujenzi nchini Tanzania akimiliki Kampuni ya Ujenzi ya Ibra Contractors.	1
519	 Na JANETH MUSHI -ARUSHA Shirika lisilo la kiserikali la HakiElimu limetoa msaada wa Sh milioni 20 kwa ajili ya kuondoa changamoto ya muda mrefu ya tatizo la maji katika Shule ya Sekondari Mukulat, iliyopo wilayani Arumeru, mkoani hapa. Akikabidhi hundi ya kiasi cha fedha hizo katika mahafali ya 20 ya kidato cha nne shuleni hapo, Mkurugenzi wa Shirika hilo, John Kalaghe, amesema wao kama wadau wa elimu wameguswa kusaidia kuondoa changamoto hiyo huku waathirika wakubwa wa tatizo hilo wakiwa ni wanafunzi wa kike. Amesema takwimu za serikali za mwaka jana zinaonyesha asilimia 40 ya shule za msingi ndizo zenye miundombinu ya maji huku shule za sekondari asilimia 56 zina miundombinu ya maji. “Sisi kama marafiki wa Shule ya Muklat na wadau tumeguswa tumeona tuna nafasi ya kuwajibika kutoa  mchango wetu, ili kuboresha elimu. “Lakini pia watoto wa kike wanakumbana na changamoto nyingi katika kupata elimu ambapo Hakielimu katika mpango mkakati wetu wa miaka mitano, kuanzia mwaka huu, tutalipa kipaumbele suala la elimu ya mtoto wa kike,” amesema. Aidha, kuhusu maendeleo ya wanafunzi wa kike amesema takwimu za serikali zinaonyesha mwaka 2015 watoto wa kike 69,067 waliachishwa shule na kati yao 3600 waliachishwa kwa sababu ya mimba, wengine utoro na kuwa taifa linapaswa kuweka mikakati ya kuhakikisha watoto wa kike wanaondikishwa kuanza shule wanamaliza. “Takwimu zinaonyesha asilimia tano hadi sita ya watoto wa kike wanaomaliza kidato cha nne wanaendelea na kidato cha tano, huku watoto wa kiume asilimia 12 hadi 13 wanaomaliza kidato cha nne huendelea na kidato cha tano,” amesema Kallaghe.  	1
520	"['Kocha wa Inter Milan Antonio Conte anataka kumsajili mshambuliaji wa Ufaransa Olivier Giroud, 33, kutoka klabu yake ya zamani,Chelsea. (Express)', 'Manchester United ina nafasi nzuri ya kumsajili mshambuliaji wa Red Bull Salzburg na Norway Erling Braut Haaland, 19, ambaye alifunzwa na Ole Gunnar Solskjaer akiwa Molde. (Dagbladet - in Norwegian)', 'United inatarajia kuafikiana na  Juventus kuhusu usajili wa mshambuliaji wa Croatia Mario Mandzukic, 33, kufanya mazoezi na klabu hiyo mwezi ujao kabla ya uhamisho wa Januari. (Tuttosport - in Italian)', 'Mandzukic pia analengwa na klabu za  ligi kuu ya soka. (Calciomercato)', 'Newcastle inataka kusaini mkataba na mchezaji wa safu ya kati wa Arsenal na Switzerland Granit Xhaka, 27, kwa mkopo mwezi Januari. (Telegraph)', 'AC Milan ina mpango wa kumsajili mchezaji wa kimataifa wa Uswiss ambaye kwa sasa hana klabu Zlatan Ibrahimovic, 38, mwezi Januari dirisha la uhamisho litakapofunguliwa, lakini mpango huo unahitaji kuidhinishwa na afisa mkuu mtendaji  Ivan Gazidis. (Calciomercato)', 'Wakala wa beki wa Arsenal Mhispania Hector Bellerin anasema mteja wake, 24, haoni ""jinsi msimu utakavyoenda""katika uwanja wa Emirates baada ya kupokea ombi la usajili kutoka Italia. (Sky Sport Italia via Football Italia)', 'Liverpool na Napoli ni miongoni mwa klabu  zinazomfuatilia kwa karibu kiungo wa kati wa Genk raia wa Norway Sander Berge, 21, kwa mujibu wa mkurugenzi wa michezo wa klabu hiyo, Dimitri de Conde. (Radio Punto Nuovo, via Goal)', 'Napoli huenda ikampoteza mchezaji wa kimataifa wa Albania Elseid Hysaj, 25, bila chochote mkataba wake utakapokapomalizika msimu ujao, lakini ingelipokea £43m kutoka kwa Chelsea msimu uliopita, anasema wakala wake Mario Giuffredi. (Radio Punto Nuovo via Mail)', 'Frank Lampard atajaribu tena kumjumuisha Shay Given katika kikosi cha wakufunzi wa Chelsea licha ya hofu kuhusu kipa huyo wa Uhispania Kepa Arrizabalaga, 25. (Mail)', 'Meneja wa Aston Villa Dean Smith  ameidhinisha kuuzwa kwa kipa wa Croatia Lovre Kalinic, 29, mwezi Januari. (Football Insider)', 'Mashabiki 114 wa Manchester City waliosafiri kwenda Kharkiv kushangilia mechi ya Champions League kati ya klabu hiyo na Shakhtar Donetsk msimu huu wametambuliwa rasmi kwa barua ya kibinafsi kutoka kwa Pep Guardiola. (Manchester Evening News)', 'Manchester United inatarajia kiungo wa kati wa Ufaransa Paul Pogba, 26, atarejea uwanjani kushiriki mechi ya Manchester City Disemba 7. (Sun)', ""Mshambuliaji mwingine wa zamani wa Chelsea striker, Didier Drogba, 41, anasema alipewa nafasi ''nzuri'' ya ukufunzi katika klabu hiyo lakini alikataa kurejea Stamford Bridge ilikufuatilia azma yake ya kuwania nafasi ya urais wa shirikisho la soka la Ivory Coast FA. (Metro)""]"	2
521	 WALIMU 21 wa shule za sekondari katika Halmashauri ya Wilaya ya Kigoma wamesimamishwa kazi kwa kushindwa kuripoti kwenye vituo vya vipya vya kazi huku wengine wakiwa wamechukua posho ya kujikimu.Ofisa Utumishi wa Halmashauri ya Wilaya Kigoma, Michael Magesa alibainisha hayo wakati alipokuwa akijibu hoja ya madiwani waliotaka kujua sababu ya walimu hao kusimamishwa kazi wakati shule nyingi katika halmashauri hiyo zinakabiliwa na upungufu mkubwa wa walimu.Alisema sababu ya kusimamishwa kwa walimu hao ni kutekeleza hatua za awali za hatua za kinidhamu na kwamba tayari tume imeundwa kuchunguza jambo hilo ambapo uongozi wa halmashauri hiyo umeshahojiwa kuhusu hilo.Magesa alisema kuwa walimu hao walihamishwa na kupelekwa kwenye vituo vipya ambapo wote waliripoti kwenye vituo vipya na watano kati yao wameshalipwa fedha za kujikimu za uhamisho lakini tangu waripoti, hawajawahi kurudi tena kwenye vituo vya kazi kufundisha.Alisema walimu wengine waliripoti vituo vyao lakini malipo ya fedha za kujikimu yakachelewa hivyo wakagoma kufanya kazi na wengine walifanya vurugu wakafikishwa polisi na kuwasimamisha ni hatua za awali za kinidhamu wakati shauri lao likiendelea kusimamiwa na Tume ya Utumishi ya Walimu (TSD).Awali Diwani wa kata ya Bitale, Mathias Bwami alitaka kufahamu sababu ya idadi kubwa ya walimu waliosimamishwa kazi wakati halmashauri ina uhaba mkubwa wa walimu katika shule zake. Bwami alisema baadhi ya shule zilikuwa na walimu wa masomo ya hesabu na sayansi na kuwa sasa masomo hayo hayafundishwi na katika baadhi ya shule ikiwemo Mgawa sekondari ina mwalimu mmoja wa hesabu anayefundisha watoto 700 wa shule hiyo.	1
522	 NA SAADA SALIM- ZANZIBAR YANGA imeanza kufungua jicho lake katika usajili mkubwa, ambapo tayari jina la beki wa kushoto wa Singida United, Shafiq Batambuze, limetua mikononi mwa kocha mkuu wa timu hiyo, George Lwandamina. Batambuze amekuwa chachu ya mafanikio ya Singida United katika Ligi Kuu Tanzania Bara msimu huu tangu alipotua katika kikosi cha timu hiyo wakati wa dirisha kubwa la usajili. Taarifa za uhakika zilizoifikia MTANZANIA jana kutoka kwa kigogo mmoja wa Yanga, zinasema kiwango cha maana kinachoonyeshwa na beki huyo katika michuano ya Mapinduzi na Ligi Kuu Tanzania Bara, kimewashawishi kuliwasilisha jina lake katika benchi la ufundi ili kuangalia uwezekano wa kumsajili. Alisema wanaamini beki huyo ataziba vema pengo la Haji Mwinyi ambaye anatakiwa na AFC Leopards ya Kenya. “Ni beki mzuri, nimefanikiwa kumwona katika mechi nyingi anazocheza, yupo vizuri, pia ni muhimu kwetu kuja kuchukua nafasi ya Haji aliyepata ofa Kenya,” alisema. Kigogo huyo alisema AFC Leopards bado wanamuwinda beki wao huyo, hatua inayowashawishi kutafuta mbadala wake mapema ambaye ni Mutambuze. Beki huyo alipoulizwa kuhusiana na uwezekano wa kuhamia Yanga, alisema haoni tatizo kama wataafikiana kwa kuwa soka ni kazi yake. “Kwa kuwa mkataba wangu unaniruhusu kuzungumza na timu nyingine waje tuzungumze, lakini kwa sasa sitaongea chochote,” alisema Mutambuze. Kuhusu dau analohitaji alisema hawezi kuliweka wazi hadi Yanga watakapozungumza na kukubaliana. MTANZANIA halikuishia hapo, lilimtafuta Mwenyekiti wa Leopards, Daniel Mule, ambaye alisema mpango wa kumsajili Haji upo pale pale. “Tunasubiri dirisha kubwa Juni tuanze mchakato wa kuingia mkataba na beki huyo wa Yanga,” alisema Mule.	1
523	MOSCOW, URUSI URUSI imeripoti maambukizi mapya 8,855 ya virusi vya corona jana  na kufikisha idadi jumla ya walioambukizwa kuwa 458,689.  Maofisa wa serikali wamesema watu 197 wamefariki ndani ya masaa 24 na kuleta pia idadi jumla ya vifo kufikia 5,725.  Huku hayo yakiarifiwa maofisa wa afya nchini Malaysia wameripoti visa 38 vya maambukizi mapya, huku vifo vikiripotiwa kufikia 171.  Watu 8,304 wameambukizwa virusi vya corona nchini Malaysia.  Hadi sasa idadi ya walioambukizwa duniani imepindukia milioni sita huku vifo vikipindukia laki nne. BOLSONARO ATISHIA KUIONDOA BRAZIL WHO  Wakati huo huo, Rais wa Brazil Jair Bolsonaro ametishia kuiondoa nchi yake katika shirika la Afya Duniani (WHO), akichukua hatua sawa na iliyochukuliwa na Marekani kujitoa katika shirika hilo mwishoni mwa mwezi uliopita.  Rais Bolsonaro amesema ama WHO ifanye kazi bila ubaguzi wowote wa kiitikadi au Brazil iondoke huku akisisitiza kuwa hawahitaji mtu yeyote kutoka nje kutoa ushauri kuhusu afya nchini humo.  Rais Bolsonaro ameyasema hayo baada ya shirika hilo la afya ulimwenguni kuanzisha tena uchunguzi wa dawa ya hydroxychloroquine kwa wagonjwa wa COVID 19. Bolsonaro amesema haelewi ni kwanini shirika hilo lilionya kuhusu matumizi ya dawa hiyo kisha baadae kuamua kuanzisha tena uchunguzi wake kwa waathirika wa virusi vya corona.  Marekani ilisitisha uhusiano wake na WHO baada ya Trump kudai imeshindwa kufanya mabadiliko ya haraka kuhusu namna inavyoshughulikia janga hilo.	0
524	Na MWANDISHI WETU -TANGA WASAIDIZI wa Kisheria kutoka Shirika la Bumbuli Paralagel Organization (BPO), wamefanikiwa kusaidia kurudisha kisima cha maji kwenye mamlaka ya kijiji kinachotumiwa na kata nne za Halmashauri ya Bumbuli mkoani Tanga ambacho kilikuwa kwenye uongozi wa shirika binafsi kwa miaka saba. Kisima hicho ambacho kipo Kijiji cha Dule B, kwa sasa kinatoa huduma ya majisafi na salama kwa kata za Wena, Kaivei, Kambini na Mavengero. Akizungumza mwishoni mwa wiki mjini hapa, Msaidizi wa Kisheria kutoka Bumbuli Paralegal Organization (BOP), David Yohana, alisema walipata taarifa kuwa wananchi wa Kijiji cha Dule B na vijiji jirani vilikuwa vikipata shida ya maji safi na salama, licha ya kuwa na kisima cha maji maeneo yao. Alisema kamati ya maji iliyokuwa na jukumu la kusimamia kisima hicho, pia ilikuwa imekaa madarakani kwa takribani miaka saba kitu ambacho ni kinyume na sheria ndogo za halmashauri. “Sisi wasaidizi wa kisheria kutoka BOP tulichukua jukumu la kuanza kutoa elimu kwa wananchi kuhusu sheria ndogo za halmashauri na umuhimu wa kurudisha kisima katika mikono ya wanakijiji.  “Juhudi zetu zilileta mabadiliko na matokeo chanya kwani wananchi waliweza kuelewa na hivyo kisima kikarudishwa kwenye mikono yao,” alisema Yohana. Mwisho CRDB yaja na‘Jiachie Utakavyo’ Na MWANDISHI WETU –Dar es Salaam  BENKI ya CRDB imezindua kampeni maalumu ijulikanayo kama “Jiachie Utakavyo” ambayo wafanyakazi wa sekta ya umma na binafsi sasa watafurahia riba ya hadi asilimia 14.  Akizungumza na waandishi wa habari ofisini kwake jana, Mkurugenzi  wa Wateja Wadogo na wa Kkati wa CRDB, Boma Raballa alisema benki hiyo imefanya maboresho katika mikopo ya wafanyakazi ili kuwapa unafuu na kuwawezesha kufikia malengo yao waliyojiwekea. “Jiachie Utakavyo inamaanisha wafanyakazi sasa wana wigo mpana zaidi wa kukopa kwa gharama nafuu, kwa muda mrefu na uhuru wa kuchagua wanachotaka,” alisema Raballa. Alisema benki  imempa uhuru mteja kuchagua muda wa kulipa mkopo anaoendana na matakwa yake na kiwango cha riba anachotaka kulipa.  “Kwenye Jiachie Utakavyo mteja ana uhuru wa kuchagua muda wa kulipa iwe ni mwaka mmoja, miwili, mitatu mpaka saba, na vilevile mteja atakuwa na riba anayoitaka kuanzia asilimia 14 mpaka 16,” alisema Raballa huku akibainisha kuwa kampeni hiyo inawapa fursa wafanyakazi kukopa hadi Sh milioni 100. Mkuu wa Kitengo cha Wateja Binafsi, Stephen Adili alisema benki inatambua mchango mkubwa unaotolewa na wafanyakazi wa taasisi za umma na sekta binafsi.  Meneja Mwandamizi Mikopo kwa Wafanyakazi, Farida Hamza alitumia fursa hiyo kuwakaribisha wafanyakazi wote nchini kuchangamkia fursa hiyo. “Mikopo hii si kwa wateja wa Benki ya CRDB tu, ni kwa wafanyakazi wote nchini, kama mfanyakazi ana mkopo benki nyingine, Benki ya CRDB ina utaratibu wa kununua mikopo ili kuwafanya wafanyakazi wote waweze kujiachia watakavyo na benki yao pendwa ya CRDB,” alisema Farida.	1
525	Na THERESIA GASPER- DAR ES SALAAM TIMU ya soka ya Yanga, jana ilianza kasi yake ya kutetea ubingwa wa Ligi Kuu Tanzania Bara, baada ya kuchomoza na ushindi wa mabao 3-0 dhidi ya African Lyon katika mchezo uliopigwa Uwanja wa Taifa, Dar es Salaam. Mchezo wa jana ulikuwa ni wa kwanza kwa Wanajangwani hao waliokuwa wakikabiliwa na michuano ya kimataifa ya Kombe la Shirikisho barani Afrika hatua ya makundi. Matokeo ya jana yaliiwezesha Yanga kujikusanyia pointi tatu na kushika nafasi ya sita kwenye msimamo wa ligi hiyo, huku vinara wanaoongoza Azam FC wakiwa na pointi nne baada ya kushuka dimbani mara mbili. Mchezo wa jana ulianza kwa kila timu kufanya mashambulizi ya kushtukiza ambapo dakika ya 18, kiungo mshambuliaji wa Yanga, Deus Kaseke, aliandika bao la kuongoza, baada ya kuambaa na mpira kutoka katikati ya uwanja na kumpiga chenga kipa, Youthe Rostand wa African Lyon na kuachia shuti lililojaa wavuni. Yanga walizidisha mashambulizi langoni kwa Lyon ambapo dakika ya 25, Amisi Tambwe alikosa bao baada ya shuti lake kuokolewa, kabla ya Simon Msuva kujaribu kufunga kwa kichwa dakika ya 33, lakini mpira ukapaa juu ya lango. Hata hivyo, mashambulizi ya mara kwa mara yaliwazindua wachezaji wa African Lyon ambapo dakika ya 43, Hood Mayanja alikosa bao la wazi baada ya shuti alilopiga kugonga mwamba wa lango la Yanga. Yanga walifanikiwa kuongoza hadi mapumziko, lakini walirudi uwanjani kipindi cha pili kwa kasi ambapo dakika ya 59, Msuva alifunga bao la pili akiunganisha vema pasi ndefu iliyopigwa na Haruna Niyonzima. Licha ya kufungwa mabao hayo, African Lyon waliendeleza jitihada za kusaka bao ambapo dakika ya 76, walicharuka na kufanya shambulizi kali kupitia kwa Tito Okello aliyepiga shuti lililopaa juu ya lango. Dakika ya 90 ya mchezo, Juma Mahadhi aliyeingia dakika ya 77 kuchukua nafasi ya Msuva, aliifungia timu yake bao la tatu baada ya kupiga shuti kali akiwa nje ya eneo la hatari. Katika mchezo mwingine wa ligi hiyo, timu ya Mbeya City ilifanikiwa kuichapa Toto African bao 1-0 katika mchezo uliochezwa Uwanja wa CCM Kirumba, Mwanza. Bao hilo pekee la ushindi lilitokana na mpira wa adhabu uliopigwa na Haruna Shamte na kutinga moja kwa moja wavuni dakika ya tano ya mchezo.	2
526	 Halmashauri ya Wilaya wa Kisarawe ina fursa kubwa ya kuwekeza kwenye sekta ya mifugo, Mkurugenzi Mtendaji wa halmashauri hiyo, Mussa Gama amesema ofisini kwake.Amewakaribisha Watanzania na watu wengine kutoka nje ya nchi kwenda kuwekeza hasa kwenye Kata ya Mafizi kwa kuzingatia taratibu zilizopo.“Halmashauri ya Wilaya ya Kisarawe ina eneo zuri ambalo linaweza likatumika kwa shughuli za mifugo na kwa Mkoa wa Pwani ni moja ya eneo pekee amball liko vizuri zaidi kwa sababu upatikanaji wa maji kwa ajili ya unyweshaji wa mifugo upo” amesema Gama.Amesema halmashajuri hiyo na wilaya nzima wamezungukwa na Mto Ruvu hivyo kuna fursa kubwa ya kufuga ng’ombe, mbuzi na kondoo na katika Kata ya Mafizi kuna mpango maalumu wa kutengeneza vitalu kwa ajili ya ufugaji.“Na mpango huu unaendelea kuasisiwa katika wilaya nzima katika maeneo ambayo yapo katika vijiji 24 ambavyo vimetenga maeneo ya malisho. Kwa kuanzia tumeanzia na Kijiji Cha Mafizi na tutaendelea na maeneo mengine…na tukizungumzia sekta ya mifugo katika Halmashauri ya Wilaya ya Kisarawe mfugaji namba moja Tanzania wa ng’ombe wa nyama anapatikana katika Wilaya ya Kisarawe na yupo katika eneo eneo la Mafizi” amesema Gama mjini Kasarawe.Amesema kuna fursa pia ya kuwekeza kwenye kilimo na kwamba kuna maeneo mazuri kwa ajili ya kilimo cha mihogo, korosho, na ufuta.“Hayo yote ukiangalia sasa hivi ni mazao ya biashara kwa kuwa kuna soko kubwa linalohitaji mihogo kutoka China na tayari wap wadau mbalimbali ambao wameanza kununua zao hili la muhogo katika wilaya yetu ya Kisarawe”amesema Gama.	5
527	"    	NA CHRISTOPHER MSEKENA   	UNAWEZA kumpeleka ng’ombe mtoni kwa kutumia nguvu nyingi, ila ukashindwa kutumia nguvu hiyo hiyo kumfanya anywe maji ya mto, kwa kuwa uamuzi wa kunywa au kutokunywa ni wake.   	Mapema wiki hii jijini Dar es Salaam baadhi ya wasanii wa filamu walifanya maandamano ya kupinga uuzwaji wa filamu za nje zisizofuata utaratibu kwa kile walichodai zinashusha soko la filamu za ndani.   	Hapo ndipo gumzo lilipoanzia. Kuna kundi kubwa la watu waliounga mkono tukio hilo na wengine wengi, wakiwamo mastaa walipinga kitendo hicho.   Ninachokiona   	Kuna ufa mkubwa kwenye tasnia ya filamu na endapo usipozibwa tutashuhudia tasnia hii ikikosa mwelekeo na kupoteza ajira za vijana wengi wanaotegemea sanaa kuendesha maisha yao.   	Umoja wa wasanii umebaki kwenye vyama pekee na siyo ndani ya mioyo ya wanachama, yaani wasanii. Iweje wasanii waliopo kwenye chama kimoja wagawanyike kwenye hili lililobeba taswira ya kuijenga sanaa.   	Iweje JB, Ray, Richie Richie, Wolper, Kajala na wengine waandamane na punde aibuke Steve Nyerere na kupinga kwa hoja walichokifanya wenzake.   Tujikumbushe hii   	Kipindi cha nyuma kabla hatujaanza kutengeneza filamu zetu, tulikuwa tukipata uhondo wa filamu za Marekani, Uingireza, China, India na kwingineko.   	Hakika tulifaidi utamu wa sanaa ya kina Arnold Schwarzenegger, Rambo, Jet Li, Donnie Yen, Bruce Lee, Steven Seagal, Amitabh Bachchan, Sunny Deol na wengine wengi kwenye vibanda umiza kule mtaani.   	Baadaye zikaja filamu za Nigeria ambazo zilipoteza umaarufu wake Tanzania ilipoanza kutengeneza michezo ya kuigiza katika runinga (Tamthilia) na hatimaye zikazaliwa filamu zilizofanya vizuri sokoni na kutuletea mastaa hawa tunaowaona.   	Unaweza kuona ni namna gani filamu kutoka nje zilivyoamsha akili zetu na sisi tukathubutu kuingia kwenye utengenezaji na kufanikiwa kutamba mpaka nje ya mipaka yetu, sasa iweje leo tuseme filamu kutoka nje zinaua soko la ndani.   Kilichoikumba tasnia   	Baada ya kupata ustaa na kujizolea mashabiki wengi, wasanii wetu wamekuwa wakifanya kazi zao kwa mazoea, wakijua kabisa ni lazima mashabiki watanunua siyo kwa kupenda maudhui ya kazi, bali kwa ajili ya ukubwa wa majina yao.   	Mfano mdogo ni huu, hebu linganisha kava za filamu zetu na zile za nje, utaona filamu zetu zikipambwa na mastaa wakubwa na warembo wenye maumbo ya kuvutia wakati wenzetu hawategemei hayo kuuza filamu zao.   	Weledi wa kazi umepungua, filamu zetu hazina ubora unaokidhi, hakuna uwekezaji unaofanyika, hakuna mawazo mapya kwenye tasnia, ndiyo maana lokesheni kila siku ni zile zile kiasi kwamba mashabiki wamechoka na kuamua kutazama filamu za Kikorea zenye ladha waliyoikosa nyumbani.   Ukweli filamu za nje   	Siungi mkono uuzwaji usio halali wa CD zenye maudhui ya picha jongevu kutoka nje kwa sababu serikali inapoteza mapato. Kinachofanyika ni kwamba, mtu anapakua filamu ya nje kwenye mtandao, anaiweka kwenye CD, anatengeneza kava zuri na kuiingiza mtaani kwa bei isiyozidi elfu 2 na ndani yake zitapatikana nyongeza ya filamu zaidi ya tano.   	Kwa kuwa maudhui yanavutia, shabiki anaacha kununua filamu ya kibongo inayouzwa elfu 5 yenye maudhui aliyoyazoea na kununua ya Adaan, filamu itakayokata kiu yake kwa bei rahisi.   Wasanii fanyeni haya machache   	Kwanza kuweni wamoja ili mpiganie na mpate sheria mpya ya filamu itakayowalinda nyinyi na kazi zenu, pili jiulizeni kitu gani kimekosekana kwenye filamu zenu mpaka mapenzi ya mashabiki yamehamia ughaibuni.   	Mkifanikisha hayo, hamtakuwa na haja ya kuandamana wala kumuona Mkorea kama nuksi kwenu, kumbukeni mashabiki wanataka ladha mpya, fanyeni kazi na muache kuchezea sanaa yenu, nadhani nimeeleweka."	4
528	Mwandishi Wetu Rais Dk. John Magufuli ametengua uteuzi wa Mkuu wa Wilaya ya Malinyi mkoani Morogoro, Majura Kasika na Mkurugenzi wa Halmashauri hiyo, Mussa Mnyeti.  Taarifa iliyotolewa na Kurugenzi ya Mawasiliano ya Rais, Ikulu, imesema Uteuzi wa viongozi hao umetenguliwa kuanzia leo Jumanne Septemba 17 na uteuzi wa viongozi watakaojaza nafasi hizo utafanyika baadaye. Jana Septemba 16, Waziri Mkuu, Kassim Majaliwa alimuelekeza Mdhibiti na Mkaguzi wa Hesabu za Serikali (CAG) na Katibu Mkuu Ofisi ya Rais Utumishi na Utawala Bora, kwenda kuchunguza weledi wa utendaji kazi wao baada ya kuchukizwa na mgongano uliopo baina ya viongozi hao.	1
529	 MFANYAKAZI wa ndani, Christina Claudia (23), mkazi wa kitongoji cha Manzese “A” kata ya Mkwatani, wilayani Kilosa, Mkoa wa Morogoro ametiwa mbaroni na Polisi akiwa wilayani Nzega, mkoani Tabora kwa tuhuma za kumwiba mtoto wa kiume wa mwaka mmoja ambaye jina lake limehifadhiwa.Kamanda wa Polisi wa Mkoa wa Morogoro, Wilbroad Mutafungwa alisema taarifa za kuibwa kwa mtoto huyo ziliripotiwa katika Kituo cha Polisi wilayani Kilosa Juni 25, mwaka huu, saa moja usiku na mama mzazi wa mtoto Frora Thomas (32) ambaye ni mfanyabiashara na mkazi wa kitongoji cha Manzese “A” wilayani humo.Christina alimuiba mtoto huyo baada ya kumdanganya dada yake, Marieta Deogtratius (16) kuwa anakwenda naye kufua nguo bombani na kisha kutoweka naye mahali kusikojulikana.Kwa mujibu wa Kamanda wa Polisi wa Mkoa, uchunguzi ulianza mara moja na katika ufuatiliaji wa tukio hilo Juni 29, mwaka huu, polisi walifanikiwa kumkamata mtuhumiwa huyo akiwa na mtoto huyo katika kijiji cha Mwakabasa, Kata ya Mahonda, Wilaya ya Nzega, mkoani Tabora.Mutafungwa alisema, baada ya kukamatwa alipelekwa mkoani Morogoro na kisha mtoto huyo kukabidhiwa kwa mama yake mzazi.Alisema, hatua za kumfikisha mahakamani mtuhumiwa huyo zinafuata na alitoa wito kwa wazazi na walezi kuwa makini na watoto wao wanapowalea.Kamanda Mutafungwa, pia aliwashukuru wananchi waliosaidia kufanikisha kutiwa nguvuni kwa mtuhumiwa huyo na kuwataka waendelee kutoa taarifa za uhalifu na wahalifu kwa jeshi hilo na kwamba taarifa zao zitafanyiwa kazi mara moja.	1
530	 Kauli hiyo imekuja siku chache baada ya mwanachama wa Simba, Hassan Msumari kutimuliwa hivi karibuni kwenye Ofisi za Yanga ikidaiwa kuwa alitumwa na Simba kupeleka uchawi ili wafungwe katika mchezo dhidi ya JKT Ruvu uliochezwa Jumatano iliyopita.Msumari mwenye kadi namba 4041 alisema alikwenda klabu ya Yanga kuwafuata waandishi wa habari waliokuwa na kikao na Mkuu wa Idara ya Habari na Mawasiliano wa Yanga, Jerry Muro, ili baada ya hapo aweze kuwapa habari zake zinahusu muziki wa dansi.Akizungumza jana na waandishi wa habari Msemaji Mkuu wa Simba, Haji Manara alisema amesikitishwa na kitendo cha kiongozi huyo wa Yanga, kuihusisha klabu ya Simba kama ndiyo iliyomtuma jambo ambalo sio kweli.“Tunamtuma mtu akaloge ili nini, kama ni mechi ya Simba na Yanga tayari tulishacheza, ni kweli Msumari ni mwanachama wetu alifanya makosa, lakini hatukumtuma na wala haitatokea bali alikwenda kwa ‘interest’ zake mwenyewe,” alisema.Alisema Yanga sio mahasimu wao bali ni wapinzani wa muda mrefu kwani wana marafiki ndani ya klabu hiyo, na wao wana marafiki kwao na kwamba hata huko zamani wanachama wa Simba walikuwa wanakwenda katika uwanja wa Kaunda kuangalia mazoezi ya Yanga bila matatizo.Manara alisema kutokana na tatizo hilo, wanachama wa Simba wasiende tena kwa watani zao kwani ni kosa kutokana na utamaduni. Katika hatua nyingine, kikosi cha Simba kimeanza mazoezi jana kwenye uwanja wa Chuo Kikuu cha Dar es Salaam kwa ajili ya maandalizi ya mchuano wa ligi dhidi ya Kagera Sugar utakaochezwa wiki ijayo.Manara alisema baadhi ya wachezaji walishindwa kuhudhuria kwenye mazoezi hayo kutokana na sababu mbalimbali, ikiwemo baadhi kuomba udhuru kama Emmanuel Okwi na Simon Sserunkuma, wengine wagonjwa kama kipa Ivo Mapunda, Ramadhan Singano na Joseph Owino wakati Juuko Murshid aliitwa katika kikosi cha timu ya Taifa ya Uganda.Pia, alizungumzia safari ya wanachama kwenda Zanzibar kuendeleza utamaduni wa kutembeleana wakati wa Pasaka itakayofanyika wiki ijayo. Alisema wana urafiki na timu ya Kikwajuni Zanzibar kwa muda mrefu na kwamba imekuwa ni utamaduni wao kila mwaka kutembeleana.	2
531	 Mwaka huu mbio hizo zilifanyika Aprili 16 huku mvua kubwa ikinyesha, ambapo aliyekuwa mgeni rasmi Waziri wa Maliasili na Utalii, Profesa Jumanne Maghembe alishauri mbio hizo kufanyika Mei ili kukwepa adha ya mvua za masika.Akizungumza na mwandishi wa habari hizi, mmoja wa waratibu wa mbio hizo, Meta Petro alisema waandaaji wamekubali ushauri wa waziri na kwamba mwakani mbio hizo zitafanyika Mei 13. Alisema angalau Mei mvua zinakuwa zimepungua na hivyo wameamua mwakani zifanyike Mei.Alisema mwaka huu walipata shida baada ya mbio hizo za kilomita 21, tano na zile za watoto wa shule za msingi na sekondari kufanyika huku mvua kubwa ikinyesha.Aidha, katika mbio za mwaka huu Ismail Juma aliibuka wa kwanza kwa upande wa wanaume wakati Fainuna Abdi alimaliza wa kwanza kwa upande wa wanawake. Washindi wa kwanza kila upande kila mmoja aliondoka na zawadi ya Sh milioni 1 wakati wa pili Sh 500,000.	2
532	 Timu hizo zilifikia hatua ya kupigiana penalti baada ya kutoka suluhu katika dakika 90 za kawaida za mchezo huo, uliokuwa wa vuta nikuvute katika kipindi chote.Haji Mwinyi ndiye aliyeitia Yanga doa baada ya kukosa penalti ya tatu, huku Azam FC ikipata penalti zote tano. Waliofunga kwa upande wa Azam FC ni Kipre Tchetche, John Bocco, Humid Mao, Pascal Wawa na Aggrey Morris wakati walioifungia Yanga ni Salum Telela, Nadir Haroub na Godfrey Mwashiuya.Haroub alikosa penalti katika mchezo dhidi ya Gor Mahia ya Kenya wakati Yanga ikilala 2-1, huku Simon Msuva na Amis Tambwe wakikosa penalti zao katika mchezo dhidi ya Telecom ya Djibouti, licha ya timu yao kuibuka na ushindi wa mabao 3-0 katika hatua ya makundi.Kwa ushindi huo, Azam FC sasa watakutana na KCCA katika mchezo wa nusu fainali utakaofanyika kwenye Uwanja wa Taifa kesho, huku Gor Mahia ikicheza dhidi ya Khartoum ya Sudan katika mchezo utakaotangulia wa nusu fainali.Ushindi huo wa Azam ni sawa na kulipa kisasi cha mwaka 2012 wakati Yanga ilipoibuka na ushindi wa mabao 2-0 katika fainali ya mashindano hayo kwenye Uwanja wa Taifa jijini Dar es Salaam.Yanga kwa muda mrefu imekuwa ikiisumbua Azam, ambapo mara ya mwisho waliifunga katika mchezo wa Ngao ya Jamii Agosti mwaka jana baada ya kuibuka na ushindi wa mabao 3-0. Katika Ligi Kuu msimu uliopita, timu hizo hazikutambiana ambapo katika mechi ya kwanza zilifungana 2-2 na mechi ya pili zilifungana 1-1.Katika mchezo wa jana,Azam FC ndio ilikuwa ya kwanza kufanya shambulizi kwa wapinzani wao mwanzoni kabisa mwa mchezo kupitia kwa John Bocco, lakini Mbuyi Twite aliondosha mpira huo katika hatari.Dakika ya nne, Farid Mussa alijaribu kuwatoka mabeki wa Yanga na kupiga krosi iliyookolewa wakati Azam FC ikitawala sehemu kubwa ya dakika za mwanzo za mchezo huo. Juma Abdul nusura afunge katika dakika ya nane, lakini kipa wa Azam Aishi Manila aliokoa mchomo huo.Shomari Kapombe wa Azam FC aliikosesha timu yake bao la kuongoza katika dakika ya 14, baada ya kushindwa kuunganisha wavuni krosi ya Mussa.Juma Abdul wa Yanga alioneshwa kadi ya njano kwa kumchezea vibaya Farid Malik wa Azam FC, na Ame Ali wa Azam naye alioneshwa kadi ya njano kwa kumchezea vibaya Juma Abdul, ambaye alizimia na kutolewa uwanjani katika dakika ya 65 na nafasi yake kuchukuliwa na Joseph Zuttah.Twite alioneshwa kadi ya njano kwa kumchezea vibaya Humid Mao. Azam FC walikosa bao la wazi katika dakika ya 85 baada ya Farid Malik kuwalamba chenga mabeki wa Yanga, lakini shuti alilopiga halikuwa na nguvu na kuokolewa na kipa Ally Mustapha.Kocha Mkuu wa Yanga, Mholanzi Hans Van der Pluijm alisema baada ya mchezo huo kuwa, timu yake haikucheza vizuri katika kipindi cha kwanza lakini walijirekebisha kipindi cha pili katika mchezo huo uliokuwa na ushindani mkubwa.Alisema ameridhika na kiwango cha uchezaji wa timu yake na wachezaji wake walifanya mazoezi ya kupiga penalti katika mazoezi na walifanya vizuri. Mwenzake wa Azam, Muingereza Stewart Hall alisema timu zote zilicheza vizuri na kila moja iliutawala mchezo kwa asilimi 50 lakini hakuridhika na uchezeshaji wa mwamuzi wa mchezo huo Davies Omweno wa Kenya.Vikosi; Azam FC: Aishi Manila, John Bocco, Pascal Wawa, Aggrey Morris, Kipre Tchetche, Jean Mugiraneza, Farid Musa, Kheri Salum/Amme Ally, Humid Mao/Said Morad, Shomari Kapombe na Frank Domayo.Yanga: Ally Mustapha, Nadir Haroub, Juma Abdul/Joseph Zuttah, Godfrey Mwaishuya, Donald Ngoma, Kelvin Yondani, Mbuyi Twite, Deus Kaseke/Salum Telela, Amissi Tambwe, Haruna Niyonzima/Malimi Busungu na Hajji Mwinyi.Katika mchezo mwingine wa robo fainali uliochezwa awali, KCCA ya Uganda imetinga nusu fainali baada ya kuichapa mabao 3-0 Al Shandy ya Sudan kwenye uwanja huo wa Taifa.KCCA inayofundishwa na Mike Muteebi, sasa inaungana na Gor Mahia ya Kenya na Khartoum N ya Sudan zilizotinga nusu fainali juzi. Gor Mahia iliifunga 2-1 Malakia ya Sudan Kusini wakati Khartoum iliichapa APR ya Rwanda mabao 4-0.Mabao ya KCCA yalifungwa na Joseph Ochaya, Farooque Motovu na Thom Masiko.	2
533	 TANZANIA imeibuka kinara katika tuzo ya utalii kwa kuonekana ni eneo bora zaidi la utalii duniani kwa mwaka 2018, ‘The Best Destination to the World in the Category of Exotic Destination 2018’ Urusi.Hayo yalisemwa jana na Naibu Waziri wa Mambo ya Nje na Ushirikiano wa Afrika Mashariki, Dk Damas Ndumbaro. Alisema mwaka 2012 hadi 2017, utalii nchini umeongezeka kwa asilimia 200.Waziri Ndumbaro alisema Tanzania imeshinda tuzo hiyo baada ya kuzibwaga nchini za Cuba na Japan huku vivutio vyake vya Mlima Kilimanjaro na fukwe nzuri za Zanzibar zikichagiza ushindi huo.“Novemba 21 Tanzania ilifanikiwa kushinda tuzo moja kubwa Urusi; mashindano haya yalianza ngazi mbali mbali kwa njia ya mtandao ‘online’ kwa lugha ya Kirusi. Katika mashindano hayo nchi tatu ziliingia kati hatua ya tatu bora ambapo zilishindanishwa na Tanzania kuibuka kinara.” alisema Alisema Tanzania ilishinda kwa kura 27 ikifuatiwa na Cuba iliyopata kura 19 na Japan kura 17 na kuwa tuzo hiyo imechapishwa kwenye jarida maarufu nchini Urusi la “National Geographic Magazine.“Tanzania imepata ushindi huo kutokana na kura zilizopigwa kwenye mtandao wa jarida hilo la “National Geographic Magazine” lililoshirikisha wapiga kura 263,000 kwa njia ya mtandao,” alisema Waziri wa Maliasili na Utalii, Dk Hamisi Kigwangalla alisema hii ni mara ya tatu katika miaka saba tangu mwaka 2011, raia wa Urusi kupitia jarida hilo kuichagua Tanzania kama eneo bora zaidi la utalii.“Mwaka 2011, Zanzibar ilipata tuzo ya ‘Star Travel’ kama eneo bora zaidi la utalii wa ufukweni Afrika na mwaka jana, Tanzania ilipata tuzo ya NGT na ilishinda nafasi ya pili katika tuzo hiyo katika kundi la eneo bora la utalii duniani… National Geographic Traveller Awards” (NGT Awards) ni tuzo ya kifahari zaidi katika sekta ya utalii Urusi na hutolewa na Jarida la kirusi la “National Geographic Magazine”.“Mafanikio hayo yanatokana na jitihada za Serikali ya Tanzania kupitia Ubalozi wetu Urusi, Wizara za Utalii za Tanzania Bara na Zanzibar na taasisi zote zinazosimamia masuala ya utalii za ndani na nje ya nchi katika kutangaza vivutio vya utalii kwa nchi mbalimbali duniani ikiwemo Urusi,” alisema Kigwangalla alisema watalii wanaokuja Tanzania kutoka Urusi wameongezeka mwaka hadi mwaka.Mfano, idadi hiyo imeongezeka kutoka watalii 4,021 mwaka 2012 hadi watalii 10,060 mwaka 2017. Alisema moja ya vigezo vilivyofanya Tanzania kupata ushindi ni ukarimu wa wananchi wake pamoja na Mlima Kilimanjaro na usafi wa jiji la Moshi na pia fukwe za Bahari ya Hindi uwepo wa amani na utulivu. Katika hatua nyingine, Kigwangalla alisema kuwa serikali imefungua milango kwa nchi tano kwa ajili ya kukuza utalii na tayari wameshaanza matangazo katika nchi ya China kwenye majimbo makubwa matano.Alisema nchi hizo ni China, Urusi, Israel, Oman na Australia na serikali inaongeza jitihada za kujitangaza ili kukuza utalii nchini na kuanzia Februari 2019, ATCL itaanza safari za Guangzhou kupitia Bangkok. Kwa upande wake, Balozi wa Urusi nchini Tanzania, Yuri Popov alisema kuwa Tanzania inastahili kupata tuzo hiyo na kwamba haijashinda kwa bahati mbaya kutokana na kusheheni vivutio luluki.Popov alisema fukwe za bahari ya Hindi visiwani Zanzibar, mbuga za wanyama, Mlima Kilimanjaro na hali ya utulivu na ukarimu mkubwa wa watu wa Tanzania ndio umefanyaa Tanzania ishinde tuzo hiyo. “Warusi ni watu hawapendi vurugu, ndio maana wanapenda kukaa kwenye fukwe za Zanzibar zilizotulia, na hili ndilo linalofanya idadi ya Warusi wanaokuja Tanzania kutalii kuongezeka maradufu,”alisema.	1
534	NEW YORK, MAREKANI  MKONGWE wa muziki kutoka Marekani, Mary J. Blige, Alhamisi anatarajia kuwekwa nyota ya jina lake kwenye Hollywood Walk of Fame, jambo ambalo ni heshima wanayopewa wanamuziki nchini humo. Mtayarishaji wa tukio la kihistoria amesema, Mar J Blige, ni msanii mkubwa wa kizazi hiki na kilichopita hivyo anastahili heshima hiyo na mashabiki watafurahi kuona nyota yake kwenye eneo hilo. Sherehe hizo zitahudhuriwa na mastaa wengi wa muziki nchini humo akiwamo P Didy ambaye nyota ya jina lake iliwekwa kwenye Hollywood Walk Of Fame mwaka jana na amekuwa pamoja na Mary J Blige, toka mwanadada huyo anaanza kutoka kimuziki miaka ya 90.	4
535	MANCHESTER, ENGLAND KLABU ya Chelsea inadaiwa ilitoa ofa nono zaidi ya Manchester United ili kumsajili kinda Anthony Martial, taarifa kutoka Ufaransa zimeeleza juzi. Jarida la CanalPlus limesema kuwa straika huyo wa zamani wa Monaco aliipiga chini ofa ya The Blues kwa kuwa alikuwa na ndoto ya kuhamia United, ambayo ilikamilisha usajili wake kwa pauni milioni 36. “Kwa mujibu wa taarifa zetu, Chelsea ilipanga kutoa fedha nyingi zaidi ya Manchester United kwa ajili ya Anthony Martial, lakini mchezaji mwenyewe alikuwa na ndoto ya kucheza Red Devils,” lilieleza jarida hilo. Martial, aliyesajiliwa Septemba Mosi kwa ada itakayopanda na kufikia pauni milioni 58, amefanya makubwa uwanjani tangu ajiunge na miamba hiyo ya Old Trafford. Mfaransa huyo, 19, amefunga mabao manne kwenye mechi saba alizocheza kwa mashetani hao wekundu, alianza kuwavutia mashabiki dakika chache alipofunga bao katika mechi yake ya kwanza walipocheza na mahasimu wao, Liverpool. Kocha Mkuu wa United, Louis van Gaal, alipambana na matajiri hao na kumnasa Martial, licha ya rekodi zake kuonyesha alifunga mabao 13 tu Monaco.	2
536	 Mechi ya mzunguko wa kwanza iliyofanyika Manungu, Morogoro, timu hizo ziliyoka sare ya bao 1-1.Matokeo hayo yamezidi kuinyong’onyesha Mtibwa Sugar iliyoanza ligi kwa kishindo, kwani sasa imezidi kuporomoka kwenye msimamo ambapo ipo nafasi ya nane ikiwa na pointi 23.Kwa upande wa Kagera imezidi kujiimarisha katika nafasi ya nne ikiwa na pointi 28. Yanga ndio inaongoza msimamo ikiwa na pointi 40 ikifuatia na Azam yenye pointi 37.Mabao ya Kagera jana yalifungwa na Andrew Chikope katika dakika ya 37 na Rashid Mandawa katika dakika ya 75. Bao la Mtibwa Sugar lilifungwa na Amme Ali.	2
537	 NAIBU Waziri wa Viwanda, Biashara na Uwekezaji, Stella Manyanya amesema inahitajika teknolojia ya kisasa na kuweka mazingira bora ya uwekezaji ili kufikisha nchi kwenye uchumi wa kati ifikapo mwaka 2025.Aidha, amesema ajenda ya nchi kwa sasa ni kuongeza thamani kwa rasilimali zote ambazo zipo Tanzania kuanzia mazao ya kilimo, madini na viwanda kwa ujumla wake.Manyanya ameyasema hayo jijini Dar es Salaam katika mkutano ulioandaliwa na Ubalozi wa China kwa kushirikiana na Tanzania kupitia Chuo Kikuu cha Dar es Salaam(UDSM), kwa ajili ya kujadiliana na kuona namna bora zaidi ya kushirikiana katika uwekezaji kwenye nyanja mbalimbali za kiuchumi.Alisema mkutano huo pia umelenga kuweka mikakati ya pamoja ili kujenga uelewa wa pamoja, kuangalia maeneo gani wanaweza kushirikiana na namna nzuri ya kupata faida kwa kuwa Tanzania imejaaliwa kuwa na rasilimali nyingi.“China imekuwa na urafiki wa siku nyingi na Tanzania, tumeshuhudia miradi mingi imewekezwa tangu kipindi cha nyuma ikiwemo reli yetu ya Tazara, viwanda na pia tumeendelea kufanya biashara za aina mbalimbali kati ya Tanzania na China na kwa ujumla China ni kama nchi ya pili kufanya biashara na Tanzania ukilinganisha na India,” alisema.Aidha amesema, Tanzania imekuwa ikifanya biashara nyingi na China lakini pia kuna kampuni nyingi za kichina ambazo zimekuwa zikifanya kazi Tanzania na kuwasaidia baadhi ya watanzania kunufaika kwa ujuzi mbalimbali ambao wamekuwa wakiuleta.Alisema kwa sasa kinachohitajika katika ajenda ya ujenzi wa uchumi wa viwanda ni kuona teknolojia mbalimbali zinawekezwa sambamba na kuelimisha wananchi ili kuwa na ujuzi ambao utawezesha katika ushirikiano wa pamoja.“Mkutano huu utawapa nafasi ya kujua fursa zilizopo na kukuza ushirikiano zaidi, pia tutaangalia uwepo wa viwanda kama njia kuu ya kuondoa umaskini, hayo yote yanaangaliwa kwa pamoja,” amesema.Pia amesema wataendelea kukuza hali ya uelewa mpana wa ujasiriamali kwa kuwa ujasirimali si kukuza tu biashara bali inahusu pia namna gani wanachi wataweza kufanya shughuli zao kwa tija.Balozi wa China nchini, Wang Ke amesema nchi nyingi za Afrika kwa sasa zinatekeleza mkakati wa mchakato wa viwanda kisera, kimiundombinu sambamba na kuboresha mazingira ya kibiashara.	5
538	 SHIRIKA la Reli Tanzania (TRC), limefanikiwa kuziba mianya ya upotevu wa mapato, ambapo hivi sasa safari moja wanakusanya hadi Sh milioni 35, ukilinganisha na awali walipokuwa wakikusanya Sh milioni tano tu.Akizungumzia utekelezaji wa sekta ya reli katika kipindi cha miaka mitatu ya Serikali ya Awamu ya Tano, jana Dar es Salaam, Mkurugenzi Mkuu wa TRC, Masanja Kadogosa alisema shirika hilo limerejesha nidhamu ya kazi katika sekta ya usafirishaji.Alisema maboresho ya miundombinu ya reli na udhibiti mzuri wa mapato unaofanywa hivi sasa umesababisha mapato ya shirika hilo kupanda kutoka Sh milioni tano kwa safari moja hadi kufika Sh milioni 35 kwa safari hiyo.“Tumefanikiwa kurudisha nidhamu ya kazi na maboresho, yakiwemo ya miundombinu ya reli na kuongeza uwezo wa njia zake, hivi sasa tunakusanya shilingi milioni hadi 35 kwa safari moja, wakati huko nyuma tulikuwa tukikusanya shilingi milioni tano,” alisema Kadogosa.Alizungumzia mapato kwa mwaka 2016/17, Kadogosa alisema yalikuwa Sh bilioni 25 lakini mwaka 2017/18 yaliongezeka hadi kufika Sh bilioni 36. Alisema hayo ni mapinduzi katika sekta ya reli.Sambamba na hilo, Kadogosa alisema hivi sasa mapato hayo yataongezeka mara mbili baada ya kushirikiana na Mamlaka ya Bandari Tanzania (TPA), ambapo wamefungua njia ya kusafirisha mizigo kwenda Kampala, Uganda.Njia hiyo ilifungwa miaka 10 iliyopita. Kadogosa aliongeza kuwa kutokana na maboresho ya miundombinu ya treni na reli, hivi sasa idadi ya wasafiri nayo imeongezeka, ambapo treni za kwenda mikoani awali zilikuwa zikibeba abiria 360,000 kwa mwaka, lakini hivi sasa zinabeba abiria zaidi ya 600,000.Akizungumzia ujenzi wa reli ya kisasa ya Standard Gauge (SGR), Kadogosa alisema kutoka Dar es Salaam hadi Makutupora, ujenzi wake utakamilika Februari mwaka 2021.Lakini alisema kipande cha Dar es Salaam hadi Morogoro cha urefu wa kilomita 300, ujenzi wake utakamilika mwakani. Alisema katika mradi huo, utakaotumia umeme wa Stiegler’s Gorge, stesheni 14 zitajengwa na abiria watakaosafiri na usafiri huo muda wote watakuwa na mawasiliano kupitia Mkongo wa Taifa wa Mawasiliano. Akizungumzia fedha za mradi huo, Kadogosa alisema Sh trilioni 7.1 zitatumika kujenga mradi huo, uliotumia asilimia 42 ya wahandisi wa Tanzania kuujenga.	1
539	 TANZANIA leo imeandika historia kwa kuanza kutekeleza katazo la matumizi ya mifuko ya plastiki, kama Sheria ya mwaka 2019 ya Usimamizi wa Mazingira Sura ya 191 pamoja na Kanuni za Usimamizi wa Mazingira za Kupiga marufuku inavyoeleza.Kuanza kutekelezwa kwake ni kwamba adhabu zinazohusu sheria hiyo zinaanza kutumika rasmi leo hivyo watakaokutwa wamebeba mifuko huyo kwa ajili ya matumizi au kusambaza, watakutana na mkono wa sheria. Sambamba na hilo, Shirika la Viwango Tanzania(TBS), limetoa onyo kwa wasambazaji na watengenezaji wa mifuko mbadala kwamba ni lazima wakaguliwe bidhaa wazalishazo au kusambaza kabla ya kuingia sokoni, ili kama mifuko hiyo mbadala itakidhi vigezo, ipewe leseni na idhini ya matumizi. Akizungumza na vyombo vya habari jana jijini Dar es Salaam Kaimu Mkurugenzi wa Udhibiti Ubora wa TBS, Lazaro Msasalaga alisema kuanza rasmi kwa katazo la matumizi ya mifuko ya plastiki, kunawafanya sasa nao sheria yao ya kuwataka wazalishaji au wasambazaji mifuko mbadala kuidhinishwa na taasisi hiyo kuanza kufanyakazi.“Na sisi tunawatangazia wazalishaji na wasambazaji wa mifuko mbadala wawe ni wa ndani au wa nje ni lazima wapate leseni kutoka TBS za kuhakiki ubora wa mifuko hiyo na kuhakikisha malighafi iliyotengeneza haina hata chembe ya plastiki,wakikaidi adhabu ipo ya faini isiyozidi Milioni 50, kifungo cha miaka hadi miwili au vyote kwa pamoja,’alisisitiza Msasalaga. Alisema serikali imeanza kutekeleza rasmi leo katazo la mifuko hiyo ya plastiki na kutoa maelekezo ya mifuko inayoruhusiwa na kwamba katika kutekeleza agizo hilo taasisi mbalimbali zilipewa kazi za kufanya na wao walipewa majukumu matatu.Alisema jukumu la kwanza lilikuwa kusitisha uhuwishaji wa leseni za mifuko ya plastiki na vifungashio sambamba na kusitisha kutoa cheti cha ubora,kwa kampuni au taasisi zilizokuwa na vibali rasmi vya kufanya hivyo. Jukumu la pili lilikuwa ni kutopokea tena maombi mapya ya leseni za vifungashio hivyo vya plastiki na jukumu la tatu walilopewa TBS ni kuondoa kwenye matumizi kiwango cha ubora cha vifungashio vya mifuko ya plastiki. Msasalaga alisema baada ya kutekeleza majukumu hayo waliandaa viwango viwili vipya vya mifuko mbadala ambavyo ni kiwango namba TZS 2292 cha mwaka 2018 na kiwango namba TZS 2130,mwaka 2018. Viwango hivyo vinahusu mifuko mbadala ambayo ni pamoja na mifuko iliyotengenezwa kwa karatasi,vikapu na mengine kama hiyo ambayo baada ya matumizi yake huoza.“Hivi ndivyo viwango tunavyovitambua sasa na hakuna mzalishaji au msambazaji aliyefika kwetu kuomba leseni,awali kwenye mifuko ya plastiki tulitoa leseni kwa wasambazaji au wazalishaji zaidi ya 31, na wote sasa tumesitisha leseni zao kwa kuwa mifuko hiyo imepigwa marufuku,”alisema Msasalaga. Awali Ofisi ya Makamu wa Rais, Mazingira, ilitoa tangazo na maelekezo ya matumizi ya mifuko mbadala inayoruhusiwa na kutoa miongozo ya nini cha kufanya katika kutekeleza upigaji marufuku mifuko ya plastiki kwa kuwataka wananchi kuikusanya na kuipeleka kwenye maeneo yaliyobainishwa. Kadhalika, kuanzia leo katazo hilo limeanza kufanya kazi na kwamba wananchi watakaokutwa na mifuko hiyo adhabu yake ni faini ya Sh 30,000 hadi 200,000 au kifungo cha siku saba au vyote kwa pamoja. Aidha wauzaji wadogo watakaokutwa kuanzia leo wakiuza mifuko hiyo ya plastiki adhabu yao ni faini ya Sh 100,000 hadi 500,000 au vyote kwa pamoja na faini nyingine zimeainishwa kama zilivyotajwa awali. Kwa upande wao Mamlaka ya Viwanja vya Ndege Tanzania (TAA) imesema tayari walishatoa taarifa inayokwenda kwenye vituo vyote vya Kimataifa, kuhusu mwisho wa matumizi ya mifuko ya plastiki na kuanza rasmi katazo hilo leo. Mkurugenzi wa Kiwanja cha Ndege cha Kimataifa cha Julius Nyerere (JNIA), Paul Rwegasha alisema tayari kupitia TAA taarifa za katazo hilo zimeshatolewa. “Hii taarifa inajulikana kitaalam kama ‘timatic pre-information’ ambayo inatumwa kwenye centre (vituo) zote duniani, ambapo kuna shirika la ndege ambalo linaleta abiria Tanzania itakuwa rahisi wao kupata taarifa ya katazo hilo na kuwafanya wasibebe mifuko hiyo,” alisema Rwegasha. Aliwataka wadau wote wanaofanya shughuli mbalimbali kwenye viwanja vya ndege kutoa ushirikiano mkubwa kuwaeleza abiria juu ya katazo hilo, na kuwaelekeza watumie mifuko mbadala, ambayo itakuwa ikipatikana kwenye maduka yaliyopo kwenye majengo ya Kwanza na Pili ya JNIA. Kwa upande wake, Baraza la Taifa la Hifadhi na Usimamizi wa Mazingira (NEMC), limewaondolea hofu wadau wanaoendesha huduma mbalimbali kwenye Viwanja vya ndege, kuwa ipo mifuko, ambayo itaendelea kutumika kwa mujibu wa Kanuni namba tisa (9) ya sheria ya kuzuia matumizi ya mifuko ya plastiki ya mwaka 2019. Alisema mifuko hiyo baada ya kutumika inatakiwa ihifadhiwe sehemu maalumu na kupekekwa mahali itakapoteketezwa.Mwanasheria wa NEMC, Manchare Heche alisema kwa upande wa viwanja vya ndege ipo mifuko, ambayo itaendelea kutumika kwa mujibu wa Kanuni. Alisema kwa upande wa plastiki zinazofungia mizigo ya abiria wanaosafiri kutoka ndani na nje ya nchi kwa usafiri wa ndege itatakiwa kuondolewa abiria anapofika nchini, na zitakusanywa na kuhifadhiwa maeneo maalumu kabla ya kupelekwa eneo lililotengwa kwa ajili ya kuziteketeza. Heche alitoa angalizo kwa wale wote wanaohusika na ukamataji wa watumiaji wa mifuko hiyo, kutotumia nguvu ili kuepusha mikwaruzano na kutoelewana. Kadhalika aliwataka wadau hao kuhakikisha wanadai vitambulisho kwa wale wote watakaofika kwenye maeneo yao ya kazi kudai wanakagua endapo wanaendelea kuuza au kutumia mifuko ya plastiki.Aidha jana wakati ikiwa ni siku ya mwisho wa matumizi ya mifuko ya plastiki nchini, wakazi wengi wa jiji la Dar es Salaam walionekana wakifanya usafi kwa hiari katika maeneo yao kwa lengo la kuiondoa mitaani mifuko iliyozagaa ovyo. Aidha, tayari mifuko mbadala imeonekana kwa wauzaji wa bidhaa mbalimbali,huku ikiuzwa kwa viwango tofauti. Kwa mujibu wa uchunguzi uliofanywa baadhi ya maeneo ya jiji la Dar es Salaam jana, wakazi hao hususani wafanyabiashara wameonekana wakisafisha maeneo yao huku wasiokuwepo wakiitwa kwa ajili ya kuhakikisha mifuko ya plastiki haionekani. Akizungumza na gazeti hili, jana katika eneo la Mabibo, mfanyabiashara wa genge, Azura Mzava alisema ni kweli lazima kufanya usafi ili kuiondoa Mifuko ile iliyozagaa haswa ikizingatia kuwa ni siku ya mwisho kuonekana mitaani. “Mimi hapa kwenye genge langu wapo wafanyabiashara wengine hivyo imetulazimu kuitana kwa pamoja ili kuweza kuiondoa mifuko inayozagaa katika maeneo yetu jambo litakalotusaidia kuepuka kufikia katika vyombo vingine vya kisheria,” alisema Mzava na kuongeza kuwa ni vyema pia kupeana elimu wenyewe kwa wenyewe ili agizo hilo liweze kutekelezeka. Kwa upande wake, mfanyabiashara wa viungo kituo cha daladala, Ubungo, Sam Tarimo alisema yeye inamlazimu kuhakikisha Mifuko hiyo haionekaniki katika eneo lake ingawaje ipo hofu ya wananchi wasiokuwa na hekima ambao wanaikusanya na kwenda kutupa katika maeneo ya watu. Kuhusu mifuko mbadala, alisema wapo wajasiriamali wadogo ambao wameamua kuzunguka katika maeneo mbalimbali ya wafanyabiashara na kuuza mifuko hiyo kwa viwango tofauti. “Ipo Mifuko milaini inayouzwa shilingi 200, ipo ya shilingi 500 na hata mingine ya shilingi 1000 inategemea na hitaji la mteja kulingana na bidhaa alizonunua,” alisema Sam nakuongeza kuwa kwa mifuko ya kaki pia ipo inayouzwa na isiyouzwa. Habari hii imeandaliwa na Ikunda Erick na Lucy Lyatuu,Dar es Salaam.	1
540	NA GEORGE KAYALA MREMBO aliyebahatika kukubalika kwa wasanii wa filamu za Kibongo, Sarah Mapunda, amesema kuwa ana kila sababu ya kujivunia kazi ya kuwaremba waigizaji hao kwa kuwafanyia ‘makeup’ ili wawe na mwonekano mzuri. Akizungumza na MTANZANIA jana, Sarah alisema kuwa karibu waigizaji wote wa filamu nchini wamekuwa wakitegemea huduma yake ya make-up na kwa kiasi kikubwa imemfanya aendeshe maisha yake bila kutetereka, hiyo imetokana na wahusika kumkubali. “Najivunia kufanya kazi ya make-up kwa wasanii wa filamu, kwani huwa wanapendeza wanapoonekana kwenye filamu zao, hivyo wananikubali kutokana na kuona tofauti na huduma za warembaji wengine,” alisema Sarah. Aliwataja baadhi ya wasanii ambao amekuwa akiwaremba wanapoanza kuigiza ambao ni Vicent Kigosi ‘Ray’, Riyama Ally, Halima Yahya ‘Davina’, Richie Mtambalike, Jacob Steven ‘JB’, Wema Sepetu, Irene uwoya, Aunt Ezekiel na wengine wengi.	4
541	NEW YORK MAREKANI MSANII wa muziki wa Pop nchini Marekani, Justin Bieber, ameweka wazi kwamba hana uhusiano wa kimapenzi na dada wa Kim Kardashian, Kourtney ila ni marafiki wa kawaida. Mwishoni mwa mwaka jana wawili hao walikuwa wanaonekana viwanja mbalimbali vya starehe na kuacha maswali mengi kwa watu mbalimbali ambapo kwenye mitandao ya kijamii kulivuma kwamba wanatoka kimapenzi. Hata hivyo, Bieber amekanusha na kudai kwamba hakuna uhusiano wowote kimapenzi zaidi ni urafiki wa kawaida. “Ukaribu wa mimi na Kourtney umekuwa na maswali mengi, wengi wanadhani kwamba ninatoka na mrembo huyo, lakini ukweli ni kwamba ni rafiki wa kawaida na ananiagiza kumfanyia baadhi ya mambo yake,” alisema Bieber. Bieber ana umri wa miaka 21, wakati huo Kourtney ana umri wa miaka 36, hivyo iliwapa watu maswali mengi kwamba kwanini mrembo huyo anawapenda vijana wenye umri mdogo.	4
542	 MAPATO kutokana na mifugo na bidhaa zake yameongezeka kutoka faranga bilioni 260 mwaka 2017 mpaka faranga bilioni 301 mwaka jana.Taasisi ya Taifa ya Takwimu Rwanda (NISR) imesema hiyo ni ongezeko la asilimia 15.7 huku ikichangia katika pato la ndani ya taifa kwa asilimia nne. Naibu Mkurugenzi Mkuu wa Utafiti wa wanyama na Teknolojia katika Bodi ya Kilimo Rwanda (RAB), Solange Uwituze alisema bidhaa zilizokuwa kwa wingi ni nyama, maziwa na mayai.Mwakilishi wa wafugaji katika Wilaya za Rwamagana na Kicukiro, Victor Hategekimana alisema uhamasishaji kwa wafugaji kufuga wanyama wachache kama kuku ambao ni rahisi kuwahudumia. Alisema ongezeko la uzalishaji wa mayai limesababisha kupungua bei kutoka wastani wa faranga 80 kwa mayai mwaka 2017 mpaka kati ya faranga 65 na faranga 70 kwa sasa.Inaelezwa kuwa, kwa ujumla uzalishaji wa nyama nchini umeongezeka kutoka zaidi ya tani 152,000 mwaka 2017 mpaka tani 162,470 mwaka jana huku uzalishaji wa mayai ukiongezeka kutoka tani 7,475 mpaka tani 7,936 kwa muda huo. Huku uzalishaji maziwa ukiongezeka kutoka tani 766,900 mpaka zaidi ya tani 815,000 mwaka jana. Takwimu za RAB zinaonesha idadi ya mifugo nchini humo mwaka jana ni ng’ombe milioni 1.29, kuku milioni 5.44, nguruwe milioni 1.33, mbuzi milioni 2.73, sungura milioni 1.26 na zaidi ya kondoo 600,000.	1
543	 MWANAMKE aliyetambuliwa kwa jina moja la Aisha (24) ameuawa na mume wake, Cathbert Mpola (27) katika kile kinachoaminika ni wivu wa mapenzi. Mwanaume huyo naye alijaribu kujiua, lakini aliokolewa na kupatiwa matibabu.Akielezea tukio hilo, Mwenyekiti wa Mtaa wa Karume Kata ya Mnadani, Matwiga Kyata alisema kwamba tukio hilo lililowahusisha wakazi hao wa Mailimbili mjini Dodoma lilitokea Septemba 5, mwaka huu. Mwenyekiti huyo alisema badaa ya kutokea kwa tukio hilo, alifika eneo la tukio na kukuta mwanamke huyo akiwa amekufa, akionekana kukatwa na kitu chenye ncha kali sehemu mbalimbali za mwili wake.Alisema inadhaniwa kuwa mtuhumiwa huyo baada ya kufanya mauaji hayo na yeye alijaribu kujiua kwa kujichoma na kisu shingoni, lakini ikashindikana, kutokana na shingo yake kuonekana kuwa na majeraha.Mwenyekiti huyo alisema alifika eneo hilo la tukio saa 7 mchana baada ya kupata taarifa kutoka kwa wasamaria wema. Matwiga alisema aliambiwa na baadhi ya mashuhuda, ambao ni majirani kuwa wanandoa hao walikuwa na mgogoro wa kifamilia kwa muda mrefu.Kaimu Mganga Mfawidhi wa Hospitali ya Rufaa ya Mkoa wa Dodoma, Athanas Masele alikiri kupokea maiti ya mwanamke aliyepigwa kwa kitu chenye ncha kali ;huku mumewe akiwa na majeraha sehemu za shingo, ambaye walimtibu na wamlimruhusu jana. Kamanda wa Polisi wa Mkoa wa Dodoma, Gilles Muroto alithibitisha tukio hilo.	1
544	 Kuelekea katika michuano hiyo, Chama cha kikapu mkoa wa Dar es Salaam (BD) kimetamba kufanya vyema kwenye michuano hiyo.Akizungumza na gazeti hili hivi karibuni Rais wa BD, Mwenze Kabinda alisema watachukua ubingwa wa taifa kwa kuwa wana klabu bora zenye ushindani wa hali ya juu.“Tutashinda kwa sababu timu zetu ziko vizuri na tumetoka kushindana michuano ya mkoa, ukilinganisha na mikoani hawafanyi mashindano ya mara kwa mara, wanategemea hadi mashindano makubwa ya taifa,” alisema.Alitaja timu za mkoa zitakazowakilisha taifa kwa upande wa Dar es Salaam kuwa ni Savio na Vijana ambazo zilifanya vizuri katika michuano ya mkoa kwa kutwaa ubingwa.Kabinda alisema timu za mkoa huo zimekuwa zina utaratibu wa kufanya mashindano ya mara kwa mara yaliyowaimarisha wachezaji kimazoezi tofauti na timu za mkoani zinategemea mashindano ndipo zifanye maandalizi hivyo nafasi kwa Dar es Salaam kuchukua ubingwa ni kubwa.	2
545	 Tanasha Donna Mwanawe. Picha: Hisani. Habari kuhusu kusambaratika kwa uhusiano kati ya Mondi na mpenziwe Tananasha zilipogonga vichwa vya habari miezi michache iliyopita, hakuna aliyedhani kuwa wawili hao wangekaribiana tena. Tofauti kabisa na hivyo, wawili hao licha ya kutengana, uhusiano wao ungali ungali una chembe chembe za mapenzi, hili likibainika wazi baada ya Donna kumrundia sifa Mondi siku ya kina mama duniani. Katika ujumbe wake kwa Mondi uliyoonwa na jarida la Bongo Leo, Tanasha alimshukuru pakubwa Diamond kwa uhusiano wao, na bila kukomea hapo, akamshukuru si haba kwa kumpa mtoto.   #TANASHADONNA 🙏 A post shared by  Tanasha Donna Oketch (@tanashadona._) on May 10, 2020 at 8:53am PDT  Donna bila shaka aliwapiku na kuwapiga chenga wapenzi wote wa zamani wa Diamond kwa ujumbe wake huo kwa baba Naseeb Junior, Hamisa Mobetto na Zari wakisalia kimya kimya. Kando na hivyo, Donna alijisifu kwa kuwa mama na mlezi mwema kwa mwanawe na hata kumuomba Mungu kumpa nguvu ya na uwezo wa kumlea ipasavyo ili awe heshima kwa Mungu.   Twins 😘💓 NJ & @tanashadonna 🙏 A post shared by  Tanasha Donna Oketch (@tanashadona._) on May 10, 2020 at 8:55am PDT  Ingawa Diamond hakujitokeza kusema lolote baada ya kushukuriwa kwa mtoto, ni wazi kuwa anatabasamu tu mahali popote alipo. Wiki mbili tu zilizopita, msanii Mondi aliweka wazi kuwa alikuwa anampenda Donna sana na alikuwa tayari kumfungisha pingu za maisha ila wakatofautiana kwa misingi fulani muhimu ya kimaisha.  Diamond na mwanawe, NaseebJnr. Picha: Hisani. Aidha, Mondi alisisitiza kuwa hakuwa na uhusiano wowote wa kando alipokuwa na Tanasha, na hata kuthibitisha kuwa hadi sasa hana uhusiano wowote kama ilivyokuwa ikivumiwa.	4
546	 Benki hiyo iliyoanza kutoa huduma zake Agosti,1997 ikiwa na tawi moja jijini Dar es Salaam, kwa sasa ina jumla ya matawi 30 hapa nchini na matawi saba nje ya nchi huku rasilimali yake ikitajwa kuwa na thamani ya Sh trilioni 1.1 hadi kufikia Juni mwaka huu.Akizungumza juzi kwenye hafla fupi iliyofanyika makao makuu ya benki hiyo jijini Dar es Salaam na kuwakutanisha baadhi ya wafanyakazi na wateja wa benki hiyo, Ofisa Mkuu wa Fedha wa benki hiyo, Selemani Ponda alisema mafanikio hayo kwa kiasi kikubwa yamechangiwa na ukweli kuwa benki hiyo inafanya kazi chini ya bodi ya wakurugenzi iliyo imara.“Siku kama ya leo (juzi) miaka 18 iliyopita ndio benki yetu ilianzishwa. Leo benki ya Exim imesaidia ukuaji wa biashara ndani na nje ya nchi na tunashukuru kuona kwamba baadhi ya wateja wetu wameweza kuhudhuria hafla hii ili tusherehekee pamoja siku hii muhimu,’’ alisema.Kwa mujibu wa Selemani, mbali ya kuwa na idadi kubwa ya matawi ndani na nje ya nchi pia imefanikiwa kuwa na mashine za kutolea fedha 57 hapa nchini, vituo vya mauzo zaidi 250 na kwa sasa ina matawi kwenye mikoa 16 hapa nchini ambayo yanahudumia takribani wateja 180,000.“Miaka yote tumekuwa tukiitumia siku hii pia kutathmini ubora wa huduma zetu kwa wateja na ndio maana tumekuwa tukiendelea kufanya vizuri kila siku. Uhodari wa wafanyakazi wetu imekuwa pia imekuwa ni chachu kwenye mafanikio haya,’’ alibainisha.Kwa mujibu wa Ponda, benki hiyo ndio benki ya kwanza hapa nchini kufungua matawi yake nje nchi ambapo kwa sasa imefungua matawi yake visiwa vya Comoro na nchini Djibouti.	5
547	 SERIKALI imeanza kugawa ekari 972,500 za ardhi kwa wafugaji wanaotangatanga kutafuta malisho ya mifugo ili kumaliza kabisa migogoro baina yao na wakulima iliyodumu kwa miaka mingi na kusababisha uvunjifu wa amani.Pia wafugaji wengi walipata hasara kwa mifugo yao kutaifishwa, kutozwa faini na hata mingine mingi kufa kutokana na kukamatwa kisha kushikiliwa kwa muda mrefu bila huduma muhimu ikiwemo maji, malisho na matibabu kwenye hifadhi mbalimbali za taifa nchini.Akizindua ugawaji wa ardhi hizo kwa wafugaji nchini katika Ranchi ya Kalambo wilayani Nkasi mkoani Rukwa, Waziri wa Mifugo na Uvuvi, Luhaga Mpina alisema uamuzi huo wa serikali umekuja kutokana na wafugaji wengi nchini kuhangaika kila mahali kutafuta malisho na kusababisha migogoro mingi baina yao na wakulima. Hivyo kwa upande wa Ranchi ya Kalambo, wafugaji wamegawiwa ekari 25,000 zenye uwezo wa kuhifadhi mifugo 6,000, na hadi sasa jumla ya ng’ombe 3,000 wameshaingia kwenye ranchi hiyo wakati serikali na wafugaji wenyewe wakiendelea kutafuta suluhisho la kudumu la kupata malisho.Waziri Mpina amewataka wafugaji wanaohangaika kutafuta malisho kutumia fursa hiyo ya serikali ya uwepo wa maeneo ya kulishia mifugo ili wawe karibu na huduma za tiba na chanjo pindi mifugo yao inapopata maradhi.Aidha, aliipongeza kamati maalumu aliyoiunda ya kutatua migogoro ya wafugaji na watumiaji wengine wa ardhi kwa kufanikisha upimaji na ugawaji wa ardhi hiyo kwa wafugaji pamoja na kutatua migogoro yote iliyokuwepo baina ya wafugaji na watumiaji wengine wa ardhi katika mikoa ya Rukwa, Katavi na Kigoma.Pia alimwagiza Katibu Mkuu Mifugo kuhakikisha ukarabati wa kituo cha uchunguzi wa magonjwa ya wanyama cha Kanda ya Kusini Magharibi kinakamilika ifikapo Februari mwakani ili mikoa ya Katavi na Rukwa kutokuwa na kituo hicho licha ya kuwepo mifugo mingi.Kaimu Mkuu wa Mkoa wa Rukwa, Dk Halfan Haule alisema kutokuwepo kwa maeneo ya malisho na maji ya kutosha kwa ajili ya mifugo kumekuwepo na migogoro kati ya wafugaji na watumiaji wengine wa ardhi na kumshukuru waziri kwa uamuzi wa kugawa vitalu kwa wafugaji.Pia alisema Mkoa wa Rukwa umekuwa ukikabiliwa na magonjwa ya mifugo ikiwemo homa ya nguruwe (ASF), Homa ya Mapafu ya Ng’ombe (CBPP), Homa ya mapafu ya mbuzi (CCPP), Ugonjwa wa miguu na midomo (FMD), Ugonjwa wa mapele ngozi (LSD), Ugonjwa wa kichaa cha mbwa na ugonjwa wa mdondo (ND).Katibu wa Umoja wa Wafugaji Ranchi ya Kalambo, Benuel Benzeth aliishukuru Serikali ya Awamu ya Tano inayoongozwa na Rais John Magufuli, kwa uamuzi wake wa kugawa maeneo hayo ya serikali kwa wafugaji katika kipindi ambacho wanaendelea kutafuta suluhisho la kudumu la changamoto ya malisho.Benzeth alisema mifugo yao mingi imekufa na mingine kudhoofika kutokana na kukamatwa na kushikiliwa kwenye hifadhi bila matunzo na wakati wote serikali haijawahi kuchukua hatua za kuwasaidia wafugaji na kumshukuru waziri kwa uamuzi huo ambao umewezesha mifugo mingi kupona na kuendelea na uzalishaji.Awali akizungumza baada ya kutembelea Kiwanda cha Nyama cha SAAFI mjini Sumbawanga mkoani Rukwa, Waziri Mpina alisema serikali inafanya kazi usiku na mchana kuhakikisha kiwanda hicho kinaanza kufanya kazi haraka ili kusaidia upatikanaji wa mifugo takribani milioni sita iliyoko Rukwa, Katavi, Songwe na Mbeya.	1
548	 MENEJIMENTI ya Shirika la Umeme nchini (TANESCO) na Mamlaka zote za Maji katika mikoa yote inayolima korosho, zimetakiwa kuhakikisha huduma ya umeme na maji, zinapatikana kwa muda wote kwenye viwanda vya kubangulia korosho ili kuharakisha kazi hiyo.Agizo hilo lilitolewa jana na Waziri wa Viwanda, Biashara na Uwekezaji, Joseph Kakunda kwenye kikao maalumu na wabanguaji wadogo wa korosho katika mikoa ya Lindi na Mtwara. Alisema serikali haitakubali kuona umeme au maji, vinakatika katika viwanda vya kubangua korosho, kwani hatua hiyo itachelewesha kazi hiyo.“Tanesco simamieni vizuri umeme usikatikekatike na Mamlaka za Maji hakikisheni maji yanapatikana kwa saa nane na zaidi kwa ajili ya kuchemshia korosho. “Naagiza uongozi wa mikoa hakikisheni mnalisimamia suala hili ili kuhakikisha huduma hizi zinapatikana kwa uhakika. “Hatua hii itawezesha viwanda vinavyofanya kazi ya kubangua korosho, vipate umeme na maji kwa muda wa kutosha.Mzunguko wa kubangua korosho unahitaji upatikanaji wa umeme kwa muda wote wa ubanguaji. Tunataka kazi hii ifanyike kwa uhakika kwani wakati umefika wa kuviwezesha viwanda vyetu kubangua korosho hapa hapa nchini” alisema Kakunda. Katika hatua nyingine, Waziri huyo, alilitaka Shirika la Kuendeleza Viwanda Vidogo (SIDO) kwa kushirikiana na Taasisi ya Utafiti wa Kilimo ya Naliendele, kuwatembelea wabanguaji wadogo hao wa korosho ili kuwasaidia kuwa na ufanisi wa kazi hiyo.Aliwaagiza pia wabanguaji hao wadogo wa korosho, kukaa na wataalamu ili kuona namna ya kuboresha au kuendesha kazi hiyo ya ubanguaji wa korosho, ambayo inatarajiwa kuanza rasmi kati ya Desemba 10 na 11, mwaka huu. Kuhusu malalamiko yaliyotolewa na wakulima wa korosho kuhusu kucheleweshwa kwa malipo yao, Waziri wa Kilimo, Joseph Hasunga alifafanua kuwa hadi kufikia Desemba 8, mwaka huu vyama vilivyohakikiwa ni 328 kati ya vyama 504 katika mikoa ya Kusini ya Lindi, Mtwara na Ruvuma.Alisema, kwa nchi nzima vyama vya msingi ambavyo vimesajiliwa kwa ajili ya zao la korosho ni 617.Kati ya hivyo vilivyohakikiwa ambavyo tayari vimeshafanyiwa malipo ni 319. Alisema jumla ya fedha ambazo zimelipwa hadi sasa ni zaidi ya Sh bilioni 83 katika mikoa hiyo mitatu ya Kusini. Alisema bado kazi ya uhakiki inaendelea na kuwa mkoa wa nne wa Pwani umeongezwa. Alisema timu nyingine ya uhakiki ipo mkoani humo ikiendelea na kazi hiyo ili na wao waanze kulipwa stahiki zao haraka.“Kutokana na kazi hii ya uhakiki kuonekana kuwa inaweza ikachukua muda mrefu hivyo hadi kufikia Desemba 8, mwaka huu kuna timu 21 zinafanya kazi ya uhakiki na imepanga hadi kufikia Desemba 11, mwaka huu timu hiyo iongezeke hadi kufikia 40, lengo likiwa ni hadi ifikapo Desemba 31, mwaka huu, kazi hiyo yote iwe imeshamalizika” alisema.Mbanguaji wa korosho wa mjini Mtwara, Siwa Rajabu aliiomba serikali kuangalia namna ya kuweza kupata mashine za upimaji za kieletroniki ili kuondokana na changamoto ya wakulima kuibiwa kilo zao wakati wa upimaji. Kikao hicho kilikuwa na lengo la kuingia makubaliano kati wabanguaji hao wadogo na serikali, juu ya kuanza rasmi kwa kazi ya ubanguaji wa korosho, ambapo vikundi 15 vya wabanguaji kutoka kwenye mikoa hiyo vilishiriki.	1
549	 ASKOFU Mkuu wa Kanisa la Moravian la Uamsho Tanzania, Emmaus Mwamakula, amempongeza Rais John Magufuli kwa namna utendaji wake wa kazi unavyoitangaza nchi vizuri kimataifa.Alisema zawadi ya Rais Magufuli kwa Tanzania inapaswa kutunzwa kwa dua na sala ili azma njema ya kulitumikia taifa na kulifikisha katika maendeleo makubwa, itimie. Askofu Mkuu Mwamakula ambaye pia ni Mwenyekiti Mwenza wa Makanisa ya Uamsho Duniani, alisema amegundua bado Tanzania ni nchi inayoangaliwa kama mkombozi kwa mataifa mengi hasa ya Afrika yenye migogoro na vita vya wenyewe kwa wenyewe, hivyo ni vizuri kutumia nafasi Mungu aliyoipa nchi kuendelea kuzisaidia nchi zenye vita. Mwamakula aliyasema hayo jana kwa simu alipokuwa akizungumzia ombi la wakimbizi vijana wa Sudan Kusini walioko katika kambi ya Nyumanzi, iliyopo Adjuman, Kaskazini mwa Uganda, waliomuomba awafikishie salamu kwa Rais Magufuli kuwa wanaamini anaweza kusaidia kumaliza vita nchini mwao ili warejee na kuendelea na masomo. Juzi, Askofu Mwamakula alizungumza na wakimbizi hao na maaskofu wa kanisa la Anglikana ambao pia ni wakimbizi, akiwemo Askofu Mkuu wa Anglikana Sudani Kusini, Mhashamu John Machar, ambao walimuomba awafikishie ombi kwa Rais Magufuli aingilie kati mgogoro katika nchi yao ili amani irejee na kuwawezesha kurudi nchini mwao. Askofu Mwamakula ambaye yupo katika ziara ya kitume nchini Sudan Kusini, alilazimika kutembelea kwanza kambi hiyo na kwenda Nakuru nchini Kenya kuonana na Askofu Mkuu Machar ambaye anaishi huko kama mkimbizi, baada ya kuombwa na askofu huyo. “Katika kambi hii, wapo vijana waliokatisha masomo yao ya vyuo vikuu kutokana na vita, wanaimani kubwa kuwa Rais Magufuli na Watanzania wanaweza kuwasaidia kurejesha amani nchini mwao na wanaweza kusaidiwa kuendelea na masomo yao,” alisema Askofu Mkuu Mwamakula, ambaye anaendelea na ziara yake ya kitume. Kambi ya Nyumanzi ina wakimbizi wasiopungua 50,000 waliotokana na vita vya wenyewe kwa wenyewe nchini Sudan Kusini vilivyoanza mwaka 2013, miaka miwili tangu nchi hiyo ijitenge na Sudan na kuwa taifa huru Julai 9, 2011.	1
550	HARARE, ZIMBABWE  SIKU moja baada ya Rais wa Zimbabwe, Robert Mugabe, kujiuzulu muda mfupi kabla ya Bunge kuanza kujadili hoja ya kumtoa madarakani kwa nguvu na kumshtaki, Emmerson Mnangagwa, anayetarajiwa kurithi nafasi yake, amewasili Harare na kwenda moja kwa moja Ikulu. Msemaji wa wa Chama cha ZANU-PF, Larry Mavhima, jana alisema: “Awali alikuwa awasili kwenye Uwanja wa Jeshi la Anga Manyame mjini Harare saa 10 jioni, lakini akawasili saa 8.30 za jioni.” Mnangagwa (75), anayefahamika kwa jina la utani kama Mamba, ataapishwa kesho, siku tatu baada ya Mugabe (93) kujiuzulu wadhifa wake, ikiwa ameongoza Zimbabwe kwa miaka 37. “Amekutana na Kamati Kuu ya ZANU-PF katika Uwanja wa Jeshi la Anga Manyame. Ameondoka kuelekea Ikulu ambako anapewa taarifa zaidi. Sherehe za kumwapisha ni Ijumaa,” alisema Mavhima.   SPIKA AELEZA UTARATIBU KIKATIBA Mapema jana, Spika wa Bunge, Wakili Jacob Mudenda, alizungumza na waandishi wa habari na kueleza namna ambavyo mrithi wa Mugabe anapaswa kupatikana kwa mujibu wa Katiba. Mudenda alisema Chama cha ZANU-PF kimemjulisha rasmi kwa mujibu wa Katiba kuwa, kimemteua Mnangagwa kuchukua nafasi ya Mugabe ya Rais wa Zimbabwe. Alisema Bunge pia limemjulisha Katibu Mkuu Kiongozi wa Ofisi ya Rais na Baraza la Mawaziri, Dk. Misheck Sibanda, kuhusu uteuzi wa Mnangagwa ili aandae mchakato wa kumwapisha kama rais wa Zimbabwe. Spika Mudenda alisema kuwa Dk. Sibanda anafanya kila linalowezekana ili hafla ya kumwapisha Mnangagwa ifanyike kesho kwa mujibu wa Katiba. Katiba ya Zimbabwe inataka rais mpya aapishwe saa 48 tangu kujiuzulu kwa mtangulizi wake. Makamu huyo wa rais wa zamani, alikuwa akitarajia kurudi nyumbani jana. Maelfu ya wafuasi wake walikuwa wakisubiri kwa hamu katika Uwanja wa Jeshi la Anga Manyame mjini Harare.   ZUMA AMPONGEZA MNANGAGWA Akiwa nchini Afrika Kusini alikokimbilia baada ya kuvuliwa wadhifa wake wa Makamu wa Rais, Mnangagwa alikutana na Rais wa Afrika Kusini, Jacob Zuma, ambaye alimpongeza. Zuma amekuwa kiongozi wa kwanza kumpongeza uso kwa uso Mnangagwa kwa kumrithi Mugabe. Viongozi hao walikutana katika Ikulu ya Afrika Kusini. Kwa mujibu wa Shirika la Utangazaji la Zimbabwe (ZBC), baada ya kukutana na Zuma mjini Pretoria jana, Mnangagwa alielekea Uwanja wa Ndege wa Lanseria jijini Johannesburg tayari kupanda ndege kuelekea Harare.   KUONGOZA HADI SEPTEMBA 2018 Kwa mujibu wa ZBC, Mnangagwa ataapishwa kesho kuwa rais wa mpito wa Zimbabwe hadi Uchaguzi Mkuu utakapofanyika Septemba mwakani. Jumapili iliyopita, Mnangagwa aliteuliwa kuwa Rais wa ZANU-PF baada ya chama hicho tawala kumfukuza Mugabe. Juzi jioni, Mugabe alitangaza kujiuzulu nafasi yake ya urais, hatua iliyohitimisha utawala wake wa miaka 37, baada ya jeshi kuchukua udhibiti wa madaraka kwa siku kadhaa, bila ya kumwaga damu. Mugabe, ambaye awali alipuuza miito ya kumtaka ajiuzulu, alichukua hatua hiyo baada ya fedheha ya mawaziri wake 17 kumsusa kikaoni na kushuhudia wabunge wa chama tawala na upinzani wakijitokeza kwa wingi bungeni ili kumng’oa. Hatua ya Mugabe kujiuzulu ilipokewa kwa shangwe kubwa na nderemo bungeni, huku Wazimbabwe wakiimba na kucheza katika mitaa mbalimbali ya nchi hiyo. Spika Mudenda, ndiye aliyesoma barua ya Mugabe kujizulu urais, wakati wa kikao maalumu cha Bunge ambacho kilikuwa kimeanza mchakato wa kisheria kumwondoa madarakani. Mnangagwa alifukuzwa kazi mapema mwezi huu baada ya kutuhumiwa kwa kutokuwa mwaminifu na utovu wa nidhamu. Hata hivyo, hatua hiyo iliyolikasirisha jeshi, ilichukuliwa kama njia ya kumwezesha mke wa Mugabe, Grace, kuwa mrithi wa kiti cha urais.   JESHI KUMSHTAKI GRACE? Wakati hayo yakitokea, hatima ya kiongozi huyo mkongwe na mkewe Grace, ambao wamejichimbia katika hekalu lao la kifahari, haijajulikana. Baadhi ya wanafamilia na walinzi wa Mugabe, waliuambia mtandao wa MailOnline kuwa jeshi limejiandaa kumwachia Mugabe aondoke nchini bila kumgusa, lakini lina mtazamo tofauti kuhusu mkewe. Kwa mujibu wa watu hao wa karibu na Mugabe, majenerali wa jeshi wanasisitiza kumsamehe Mugabe, lakini si Grace. Wanataka akabiliwe na mashtaka. Mmoja wa walinzi alisema: “Suala la Grace ndilo zito zaidi. Msimamo wa majenerali wa jeshi ni kumfungulia mashtaka kwa uhalifu wake, ikiwamo utakasishaji wa fedha, kujitwalia mali za umma na kuingilia shughuli za Serikali.”   MUGABE ADHOOFIKA Mugabe anasemekana amekumbwa na msongo kiasi cha kushindwa kuinua miguu wakati akitazama kwenye televisheni Wazimbabwe kuanzia bungeni hadi mitaani wakishangilia hatua yake ya kujiuzulu. Mmoja wa walinzi wa Mugabe aliyeomba kuhifadhiwa jina alisema: “Amezama kwenye msongo kiasi kuwa anashindwa kutembea. Anaburuza miguu. “Kuhusu Grace, amegoma kutoka nje kupunga upepo. Wote wanafahamu wamefikia mwisho wa enzi na wamejikuta katika msongo. Wasiwasi wao mkubwa ni nini kitawakumba wao na familia zao.” Mmoja wa wanafamilia wa Mugabe alisema: “Bob amekuwa katika maombi mazito na Padri Mukonori na familia. Anajisikia kuchanganyikiwa kwa kuona taifa zima linashangilia kujiuzulu kwake.” Padri Fidelis Mukonori, ndiye aliyekuwa mtu wa kati wakati wa mazungumzo baina ya Mugabe na jeshi na ndiye aliyemshawishi aache mgomo wa kula, kuoga na kuzungumza mwishoni mwa wiki iliyopita. Juzi, Mukonori, ambaye amekuwa baba wa kiroho wa Mugabe tangu miaka ya 1970, alienda kumfariji mshirika wake huyo wakati akichukua uamuzi wa kujiuzulu.	0
551	 Ushindi huo unaifanya Simba izidi kujikita kileleni kwa kujikusanyia pointi 41 juu ya Azam na mabingwa watetezi, Yanga wenye pointi 34 na Azam yenye pointi 33. Iliichukua Simba dakika 37 kuandika bao pekee katika mechi hiyo ambayo vinara hao wa ligi walitawala zaidi kipindi cha kwanza.Okwi alifunga bao hilo baada ya kuunganisha krosi safi ya Asante Kwasi kabla ya kuujaza mpira wavuni. Kabla ya kufunga bao hilo, Okwi ‘Mhenga’ alipata nafasi kadhaa za kufunga katika dakika ya 5, 24 na 28 ambapo zote ama zilidakwa na kipa wa Azam Razak Abalora au zilitoka nje.Azam ilionekana kubadilika katika kipindi cha pili ambapo benchi lake la ufundi lilianza kwa kufanya mabadiliko kwa kumtoa Mbaraka Yusuf na kumuingiza Shaaban Iddi. Mabadiliko hayo yaliifanya timu hiyo kubadilika kwani sasa mashambulizi yalifika langoni mwa Simba na dakika ya 49 Yahaya Zaud alipata nafasi lakini alipiga mpira pembeni.Aidha katika mechi hiyo kulikuwa na ubabe wa hapa na pale ikiwa ni pamoja na mfungaji wa bao la Simba Okwi kufanyiwa madhambi ya mara kwa mara na mabeki wa Azam. Pengine hiyo ndio sababu ya benchi la ufundi la Simba kumtoa nyota huyo wa Uganda katika dakika ya 84 na nafasi yake kuchukuliwa na Nicholas Gyan.Katika mechi nyingine za ligi zilizochezwa jana, Mwadui imeutumia vema uwanja wake wa nyumbani kwa kuichapa Mtibwa Sugar mabao 3-1 huku Mbao ikishindwa kufanya hivyo kwenye uwanja wa CCM Kirumba Mwanza baada ya kukubali kipigo cha mabao 2-1.Simba: Aishi Manula, Shomary Kapombe, Erasto Nyoni, Yussuph Mlipili, Asante Kwasi, Jonas Mkude, Shiza Kichuya, Said Ndemla/ Muzamil Yassin dk59, John Bocco, Emmanuel Okwi/ Nicholaus Gyan dk84, James Kotei.Azam FC:Razak Abalora, Daniel Amoah, Bruce Kangwa, Yakubu Mohammed, Aggrey Morris, Stephan Kingue, Iddi Kipagwile/ Salum Abubakar dk55, Frank Domayo, Mbaraka Yussuph, Yahya Zayed/Bernard Arthur dk71,Enock Atta-Agyei	2
552	 MAKAMU wa Rais, Samia Suluhu Hassan amesema hakuna nchi au ukanda, unaoweza kuwa na uchumi endelevu pasipokuwa na maendeleo ya kidijiti, hususani katika sekta ya afya.Amebainisha hayo Dar es Salaam wakati akifungua Mkutano wa saba wa Afya na Sayansi wa Afrika Mashariki. Mkutano huo hufanyika kila baada ya miaka miwili.Samia alisema juhudi zinazofanywa na Jumuiya ya Afrika Mashariki (EAC) katika kuleta mabadiliko ya haraka ya teknolojia na kidijiti katika kusaidia utekelezaji wa mipango ya sekta ya afya, ni hatua sahihi katika kufikia Malengo ya Maendeleo Endelevu (SDGs) Namba 3 na mpango wa afya kwa wote.Aliwaeleza washiriki wa mkutano huo kuwa kuwekeza katika sekta ya afya na teknolojia sahihi za kidijiti ni muhimu kwa maendeleo ya jumuiya nzima, lakini pia utekelezaji wa Mkataba wa EAC hususani Kifungu cha 118 kinachotaka kuwepo kwa ushirikiano katika sekta ya afya, na vipengele vingine ninavyohusu soko la pamoja.“Nimefurahi kuona kwamba mkutano huu, siyo tu kwamba unahudhuriwa na wanasayansi kutoka Afrika Mashariki pekee, lakini pia umewaleta pamoja washiriki na wajumbe kutoka Afrika nzima na nje ya Afrika. Naamini mkutano huu utawapatia fursa ya kubadilishana taarifa kuhusu maendeleo ya sasa na kuja na mbinu za kukuza teknolojia za ubunifu ambazo zitaharakisha kufikia mpango wa maendeleo endelevu,” alisema Samia.Kwa kuwa sayansi na teknolojia ni nyenzo muhimu katika kushughulikia changamoto zinazoikabili sekta ya afya, Samia aliwapongeza waandaaji wa mkutano huo kwa kuchagua kaulimbiu inayoendana na wakati, inayosema “Teknolojia kwa ajili ya mageuzi ya mifumo ya afya na kufikia Maendeleo Endelevu ya Umoja wa Mataifa.”Kwa mujibu wa Makamu wa Rais, kaulimbiu hiyo imekuja wakati mwafaka ambao dunia iko katika mageuzi ya nne ya viwanda, ambapo matumizi ya sayansi na teknolojia yanaongoza katika nyanja zote.Alisema suala la kuwa na maendeleo endelevu halitawezekana, kama uwekezaji katika teknolojia za kisasa hautafanyika ili kuzisaidia nchi hizo kuwa na majibu na ufumbuzi kwa matatizo na changamoto nyingi za kiafya kwa umma.Samia alisema Tanzania tayari imeshaanza kujenga mfumo wa kidijiti wa huduma za afya kupitia Wizara ya Afya na taasisi zilizopo chini ya wizara hiyo, ikiwemo Bohari Kuu ya Dawa (MSD), Mfuko wa Taifa wa Bima ya Afya (NHIF) na Mamlaka ya Chakula na Dawa (TFDA).Alisema matumizi ya kidijiti yameiwezesha serikali kufuatilia usafirishaji wa dawa tangu zinaponunuliwa na hadi zinapopokelewa katika eneo husika.Lakini, pia kupitia NHIF, imesaidia katika usimamizi wa uanachama wa mteja, madai na mchango na kupitia TFDA, imesaidia kupata taarifa za uagizaji bidhaa na uuzaji nje bidhaa pamoja na kupata taarifa kimtandao kuhusu madhara yanayotokana na matumizi ya dawa na vipodozi.“Kuhusu kile kinachofanyika katika taasisi zetu, tumeweka mfumo wa usimamizi wa hospitali katika hospitali zote za serikali. Mfumo huu hutoa taarifa za wakati na unaweza kufuatilia hali ya mgonjwa na akiba ya dawa, hivyo tumekuwa na matokeo mazuri tangu tuanze matumizi ya mfumo wa kidijiti ikiwemo kuboresha huduma za afya, kuongeza ufanisi na kuokoa muda na kuimarisha usalama wa taarifa,” alieleza Makamu wa Rais.Samia aliwaeleza washiriki hao kuwa ufanisi katika kutekeleza mpango huo wa kikanda, unategemea siyo tu ufanisi wa uratibu kutoka kwa Tume ya Utafiti wa Afya ya Afrika Mashariki, bali pia kutoka kwa nchi washirika wa EAC, washirika wa maendeleo na kila mdau wa sekta ya afya katika nchi washirika.	5
553	 HOSPITALI ya Rufaa ya KCMC iliyopo mkoani Kilimanjaro imesema majeruhi wengi wa ajali wanaofanyiwa upasuaji wa vichwa ni wasiovaa kofi a ngumu (helmeti) pindi wanaposafi ri kwa kutumia pikipiki.Ofisa Uhusiano wa KCMC, Gabriel Chisseo alisema jana kuwa, kutovaa helmeti kuna madhara makubwa kwani miongoni mwa waathirika hao ni waendesha pikipiki wenye kasumba ya mwendokasi na wasiotumia helmeti, pamoja na abiria wao. “Wengi ni vijana kati ya miaka 14 hadi 25 waliomaliza darasa la saba au kidato cha nne na hawa nao, wengi ni ambao hawana mafunzo ya uendeshaji pikipiki yaani anafundishwa leo na rafiki yake mtaani, kesho anaanza kuendesha na kubeba abiria,” alisema Chisseo.Katika maadhimisho ya hivi karibuni ya Wiki ya Kimataifa ya Usalama Barabarani, Mtandao wa Wadau kutoka Asasi za Ki- raia unaotetea Marekebisho ya Sheria na Sera ihusuyo Usalama Barabarani nchini unasisitiza watunga sera na sheria kuifanyia marekebi- sho Sheria ya Usalama Barabarani ya Mwaka 1973 ili itamke kuwa ni lazima kwa dereva wa pikipiki au bajaji na abiria wake kuvaa kofia ngumu wawapo safarini.Aidha, katika chapisho lake la mapendekezo ya maboresho ya sheria ya usalama barabarani kwa mtazamo wa visababishi vya ajali, Mtandao huo unasema: “Sheria iweke pia kiwango cha ubora wa kofia ngumu ambacho kitatambulika na Shirika la Viwango vya taifa (TBS) kwa kulinganishwa na viwango vya Shirika la Viwango la Kimataifa.”Mratibu Mradi wa Usalama Barabarani wa Chama cha Wanahabari Wanawake Tanzania (Tamwa), Gladness Munuo, anasema utafiti uliofanywa na Shirika la Afya Duniani (WHO) mwaka 2015 unaonesha kuwa, matumizi sahihi ya helmeti, hupunguza uwezekano wa vifo itokeapo ajali kwa asilimia 40 na kupunguza uwezekano wa majeraha makubwa kwa asilimia 70.Kwa mujibu wa Ofisa Uhusiano huyo wa KCMC, katika kipindi cha miezi sita iliyopita, hospitali hiyo ilikuwa ikipokea wastani wa majeruhi 14 hadi 15 kwa wiki watokanao na ajali za pikipiki.“Katika wodi ya mifupa kunakofanyika pia upasuaji wa miguu, mikono au kichwa, kwa wiki tunakuwa na wastani wa majeruhi 15 hadi 30 ingawa idadi hiyo nayo inazidi kupungua, lakini wengi kati ya 6 hadi 7 ni wale wanaopata madhara makubwa katika vichwa wanapopata ajali wakiwa kwenye pikipiki kutokana na kutovaa helmeti,” alisema.Akaongeza: “Tatizo au kisababishi kikubwa cha hali hii ni wengi kutovaa helmeti sasa ikitokea ajali akiwa kwenye pikipiki, anagonga kichwa kwenye lami; au kama amevaa bila kufunga, ikitokea ajali, kofia inatoka kabla yeye hajafika chini, akifika anagonga kichwa moja kwa moja kwenye lami, jiwe au sehemu ngumu…”	1
554	 SIKU chache baada ya timu ya soka yaTaifa, Taifa Stars kulazimishwa suluhu na Kenya kwenye mchezo wa kusaka kufuzu fainali za Kombe la Mataifa Afrika kwa wachezaji wa ndani, Chan, Waziri wa Habari, Utamaduni, Sanaa na Michezo Dk Harrison Mwakyembe, amesema matokeo hayo yametokana na wachezaji kukosa uzalendo wa kuilipigania taifa lao. Sare hiyo ya nyumbani imeiweka Tanzania katika wakati mgumu wa kusonga mbele hatua inayofuata ya michuano hiyo kwani inakwenda kurudiana ugenini Nairobi mwishoni mwa wiki hii na ikipoteza itatutoa nje michuano hiyo ambayo fainali zake zitafanyika Cameroon mwakani.Akizungumza na gazeti hili Dar es Salaam juzi, Mwakyembe alisema hakuna shaka na uwezo na vipaji walivyokuwa navyo wachezaji, lakini kinachowakwamisha ni kukosa moyo wa kizalendo na kucheza kwa kujitoa kulipigania taifa lao. “Mechi hii ya juzi tulicheza vizuri na kupoteza nafasi nyingi za mabao, lakini unaona kinachokosekana ni kitu kidogo cha kukosa kujitoa kwa ajili ya taifa lao, lakini nafasi bado tunayo kama watakwenda kucheza kwa ari na nguvu ya kulipigania taifa lao naamini tutashinda lakini wakicheza kama ilivyokuwa kwenye mechi ya juzi tutafungwa na kutolewa,” alisema Mwakyembe.Alisema tangu aanze kuifuatilia timu ya taifa mchezo pekee ambao aliona wachezaji wakicheza kwa kujitoa ni ule wa kufuzu Afcon 2019 dhidi ya Uganda ambao ulifanyika Uwanja wa taifa Dar es Salaam na kuibuka na ushindi wa mabao 3-0, lakini mechi zilizofuata asilimia kubwa walionekana kukosa uzalendo kwa taifa lao. Waziri huyo alisema hana shaka na uwezo wa kocha Etienne Ndayiragije wala viongozi wa Shirikisho la Soka nchini, TFF, bali kinachokwamisha ni wachezaji ambao wameshindwa kuzitumia fursa mbalimbali walizopata za kuonyesha vipaji vyao kwa kujitoa kulipigania taifa lao.Alisema kufanya hivyo hakulipi sifa taifa bali hata yeye mwenyewe kwani anapata nafasi ya kuonekana dunia nzima na kununuliwa na klabu kubwa Afrika na hata Ulaya kama ilivyo kwa nahodha Mbwana Samatta anayechezea KRC Genk ya Ubelgiji. Taifa Stars imekosa matokeo mazuri katika siku za karibuni ikiwemo kwenye michuano ya Afcon iliyofanyika Misri mwezi uliopita lakini pia hivi sasa inakabiliwa na kufuzu fainali za Kombe la Dunia 2022 nchini Qatar ambapo imepangwa kuanza na Burundi mechi ya awali.	2
555	 Na ASHA BANI-DAR ES SALAAM   VIGOGO watatu ambao ni wakurugenzi katika Shirika la Ugavi wa Umeme Tanzania (Tanesco), makao makuu Dar es Salaam, wameshushwa vyeo huku mmoja akiamua kuacha kazi mwenyewe. Hatua hiyo imekuja siku nne tangu Rais Dk. John Magufuli atengue uteuzi wa aliyekuwa Mkurugenzi Mtendaji wa Shirika hilo, Mhandisi Felchesmi Mramba. Mramba alitenguliwa uteuzi wake siku chache baada ya Mamlaka ya Udhibiti wa Huduma za Nishati na Maji (Ewura), kutangaza kuridhia ombi la Tanesco la kupandisha bei ya umeme kwa asilimia 8.5 kutoka 18 waliyoomba. Wakurugenzi hao wamesimamishwa jana kupisha uchunguzi, huku chanzo cha kusimamishwa kwao kikiwa hakijaelezwa. Taarifa kutoka ndani ya Tanesco ambayo ilithibitishwa na Kaimu Mkurugenzi mpya wa shirika hilo, Dk. Tito Mwinuka kwa simu jana, ilieleza kusimamishwa kwa vigogo hao ambao walikuwa wasaidizi wa karibu wa Mramba katika utendaji. “Ni kweli wamesimamishwa, lakini kwa kuwa sikuwa ofisini ngoja niisome vizuri taarifa iliyopo mezani kisha niwatumie taarifa iliyokuwa sahihi kuhusiana na hilo. “Hapa nilipo nipo ofisini na ofisa habari wangu (hakumtaja jina) tunaandaa taarifa ya pamoja, kwa maana kila mmoja anapiga simu kutaka taarifa, hivyo siwezi kuzitoa nusu nusu,’’ alisema Dk. Mwinuka. Hata hivyo, hadi tunakwenda mitamboni taarifa hiyo ilikuwa bado haijatumwa na alipopigiwa tena simu Dk. Mwinuka hakupokea. Taarifa zinaeleza kwamba wakurugenzi watatu wameshushwa vyeo na kuhamishiwa katika Chuo cha Mafunzo cha Tanesco (TSS) kwa madai kuwa shirika linaboresha ufanisi wake. Walioshushwa vyeo ni pamoja na Declan Mhaiki ambaye alikuwa Naibu Mkurugenzi Mtendaji aliyekuwa anashughulikia usambazaji wa umeme. Hata uamuzi huo unachukuliwa inaelezwa kuwa Mhaiki alikuwa kwenye msiba wa kaka yake mkoani Ruvuma, marehemu Kapteni Keenan Mhaiki. Kapteni Mhaiki aliyekuwa Ofisa Mtendaji Mkuu wa Wakala wa Ndege za Serikali (TGFA), alifariki dunia mapema wiki hii. Wengine walioshushwa vyeo na kuhamishwa ni Naibu Mkurugenzi Mtendaji Uzalishaji na Huduma kwa Mteja, Mhandisi Sophia Mgonja na Naibu Mkurugenzi Mtendaji Uzalishaji Umeme, Nazir Kachwamba. Wakati hao wakipigwa na panga hilo, Mkurugenzi wa Idara ya Rasilimali Watu, Watson Mwakyusa, aliamua kuandika barua kuacha kazi mwenyewe. Januari Mosi mwaka huu, Rais Magufuli alimteua Dk. Mwinuka kuwa Kaimu Mkurugenzi Mtendaji wa Tanesco, baada ya kumng’oa aliyekuwa mkurugenzi wa shirika hilo, Mhandisi Mramba. Kabla ya uteuzi huo, Dk. Mwinuka alikuwa Mhadhiri wa Chuo Kikuu cha Dar es Salaam (UDSM). Akiwa mjini Bukoba kwenye ibada ya Mwaka Mpya, Rais Magufuli alisema amekerwa na kusikitishwa na vitendo vya baadhi ya watumishi wa umma kujitokeza hadharani na kutangaza au kuzungumzia mambo ya kitaifa kama uamuzi wa Serikali bila kushirikisha viongozi wao wa ngazi za juu. Kutokana na hali hiyo, alisema watendaji hao ni miongoni mwa majipu yanayostahili kutumbuliwa. Hatua ya kutumbuliwa kwa Mramba ilikuja siku moja baada ya Ewura kutangaza kuridhia ombi la Tanesco la kupandisha bei ya umeme.	1
556	 VYOMBO vya ulinzi na usalama mkoani Kigoma vimemtia mbaroni kiongozi wa Shirika la Danish Refugees Services linalotoa usaidizi wa huduma za kibinadamu kwa wakimbizi wa Burundi wanaohifadhiwa kwenye kambi za Nduta wilayani Kibondo na Mtendeli wilayani Kakonko.Kiongozi huyo anatuhumiwa kuhusika na uingizwaji na uwagawaji wa nguo zinazofanana na sare za jeshi ndani ya kambi hizo za wakimbizi.Mkuu wa Wilaya ya Kigoma, Samson Anga akitoa taarifa kwa waandishi wa habari kwa niaba ya Mkuu wa Mkoa wa Kigoma, Emmanuel Maganga wakati wa uchomaji wa nguo uliofanyika kwenye uwanja wa michezo wa Kawawa mjini Kigoma, ambapo alisema kuwa kiongozi huyo anashikiliwa na vyombo vya ulinzi na usalama kwa uchunguzi zaidi.Bila kumtaja jina kiongozi huyo, Anga amesema kukamatwa kwake kunatokana na Mkuu wa Makazi katika kambi ya Wakimbizi ya Nduta wilaya Kibondo kutilia shaka uwepo wa nguo hizo na mgawanyo wake.Ndipo baada ya kufuatilia kwa kina akagundua kuwa nguo hizo zinafanana na sare za jeshi hivyo kuarifu kamati za ulinzi na usalama na nguo hizo kukamatwa kabla hazijaanza kugawanywa.“Katika hatua ya awali tunamshikilia kiongozi wa Taasisi ya Danish Refugees Services ambaye kwa namna moja au nyingine anahusika na uingizwaji wa nguo 1,947 kwenye hizo kambi za wakimbizi na uchunguzi zaidi unaendelea, taarifa itatolewa baadaye kuhusiana na yale yanayoendelea kwenye suala hilo,” alisema.	1
557	Aveline Kitomary  – Dar es Salaam WAZIRI wa Afya, Maendeleo ya Jamii, Jinsia, Wazee na Watoto, Ummy Mwalimu amesema kuwa nchi iko katika hatari ya kupata mlipuko wa virusi vya corona kutokana na mwingiliano mkubwa wa kibiashara kati ya nchi ya China na Tanzania. Akizungumza jana Dar es Salaam, Ummy alisema hadi sasa hakuna mgonjwa aliyepatikana na virusi hivyo na kuwataka wananchi kuendelea kuchukua tahadhari.  “Tuna kazi kubwa kama nchi ya kudhibiti mlipuko wa ‘corona virus’, bahati nzuri mpaka sasa hatujapata mgonjwa wa virusi hivyo, lakini tuko katika hatari ya kupata mlipuko mkubwa sana kutokana na mwingiliano. “Kwahiyo tunapambana kuhakikisha virusi haviingii, tumeweka wataalamu maeneo yote ya mipaka na tunajiandaa kikamilifu kuzuia virusi hivyo, ila changamoto ni kuwa mtu anaweza akaingia nchini halafu hana dalili zozote, lakini akawa anaambukiza,” alisema Ummy. Alisema watumishi wa wizara hiyo katika ngazi zote wanahangaika usiku na mchana ili kuhakikisha usalama katika mipaka na kutengeneza mazingira ya kukabiliana kuzuia virusi hivyo visiingie.  Mlipuko wa homa ya mafua makali umeikuba nchi za China, Thailand, Korea Kusini, Japan na Marekani kuanzia mwanzoni mwa Desemba mwaka jana. Mapema jana Wizara ya Afya ya China, ilitangaza kuwa watu wengine 56 wamefariki dunia hivyo kufanya idadi ya waliofariki dunia hadi hivi sasa kufikia 360. Ugonjwa huo unaambukizwa kwa njia ya hewa kwa kuingia na majimaji yenye virusi kutoka kwa mtu mmoja kwa kukohoa au kupiga chafya au kwa kugusa majimaji au makamasi kutoka kwa mgonjwa aliyethibitishwa kuwa na ugonjwa huo. Dalili za ugonjwa huo ni pamoja na homa na mafua makali, kuumwa kichwa, mwili kuchoka, kikohozi, kubanwa mbavu, maumivu ya misuli, vidonda vya koo, kuathiri mapafu, kupumua kwa shida na hadi kifo.	3
558	 Na THERESIA GASPER-DAR ES SALAAM TIMU ya Simba imetinga fainali ya Kombe la Kagame, baada ya kuifunga timu ya JKU bao 1-0 katika mchezo wa nusu fainali uliochezwa jana Uwanja wa Taifa Dar es Salaam. Boa pekee la ushindi lilifungwa na Meddie Kagere dakika ya 44 na kuihakikishia timu hiyo kucheza mchezo wa fainali ambayo itavaana na Azam FC ambayo iliifunga Gor Mahia mabao 2-0 katika mchezo wa mapema uliochezwa saa 8:00 mchana uwanja huo huo. Mabao ya Azam yalifungwa na Bruce Kangwa dakika ya 92 huku Ditram Nchimbi akiongeza bao la pili dakika ya 100. Mchezo wa fainali utachezwa kesho katika Uwanja wa Taifa, Dr es Salaam. Timu hizo zilianza mchezo kwa kasi kila moja ikionekana kulishambulia lango la mwenzake ili kupata bao la mapema. Dakika ya 19 mshambuliaji wa Simba, Mohamed Rashid, alishindwa kuisaidia timu yake kupata bao la kuongoza baada ya kupishana na pasi ya Kagere. JKU ilijibu shambulizi hilo dakika ya 32 kupitia kwa mshambuliaji wao, Ally Hassan, ambaye ilibaki kidogo aipatie timu yake bao la kuongoza lakini shuti lake lilipaa juu ya goli. Dakika ya 44 Kagere aliwainua mashabiki wa  Simba baada ya kupenyezewa pande akiwa eneo la hatari na Nicholas Gyan na kuachia shuti lililojaa wavuni moja kwa moja. Timu hizo zilikwenda mapumziko Simba ikiwa mbele kwa bao 1-0. Kipindi cha pili kilianza huku timu hizo zikiendelea kushambuliana kwa zamu. Dakika ya 57, Kagere alishindwa kuipatia timu yake bao la pili baada ya  shuti lake kupita pembeni ya lango akiwa ndani ya eneo la hatari akipokea pasi kutoka kwa Marcel Kaheza. Kosakosa hiyo iliwashtua JKU ambao waliamua kuimarisha eneo la ushambuliaji dakika ya 58 kwa kumpumzisha Ally Vuai na nafasi yake kuchukuliwa na Amour Seleman. Mabadiliko hayo pia yalifanywa na Simba dakika ya 63 ambayo ilimpumzisha Mzamiru Yassin na nafasi yake kuchukuliwa na Said Ndemla. Hata hivyo, Simba ilionekana kuwa imara zaidi na kuendelea kuliandama lango la JKU mara kwa mara ikimtumia Kagere kama mshambuliaji wa mwisho. Dakika 90 za mchezo huo zilimalizika Simba ikishinda bao 1-0.	2
559	ASHA BANI-DAR ES SALAAM KAMPENI ya Dar es Salaam ya Kijani inayoratibiwa na Umoja wa Vijana wa Chama Cha Mapinduzi (UVCCM), imewasomba Diwani wa Kata ya Kwembe, Dweza Horace Kolimba (Chadema) na Katibu wa Mbunge wa Kibamba,  John Mnyika, Liberata Samson kwa kujiunga na CCM. Akiwapokea wanachama hao jana jijini Dar es Salaam, Naibu Waziri wa Kazi, Vijana na Ajira, ambaye pia ni Mbunge wa Dodoma Mjini,  Antony Mavunde, alisema mwaka 2020 ni lazima majimbo mawili la Ubungo na Kibamba yarudi CCM. Mavunde alisema kuwa hiyo ni dalili tosha kwamba CCM watachukua majimbo hayo na ni aibu kuyaacha majimbo hayo mawili yakiwa upinzani. Alisema kama makosa yalifanyika hapo awali hategemei  kurudiwa tena na majimbo hayo yakaachwa chini ya John Mnyika (Kibamba ) na Saed Kubenea (Ubungo), kwa kuwa hakuna wanachokifanya zaidi ya utekelezaji wa ilani ya CCM. “Kama kuna uhitaji wa maji, barabara nzuri vyote vinafanyika sasa kuna haja gani ya kubakia upande wa pili wa upinzani ni lazima vijana kufanya kazi kuhakikisha majimbo yanarudi CCM na katika uchaguzi wa serikali za mitaa kata zote ziwe chini ya chama hicho. “Jitahidi hapa viongozi hii ni aibu anzeni na mitaa yote 91 kuhakikisha inarudi CCM maana hapa nikiangalia hakuna hata pa kupita Mnyika wala Kubenea watapitia wapi? “Jukumu la chama cha siasa ni ushindi na kushika dola na ili ushinde ni lazima kuishi matatizo ya wanajamii sasa kwa serikali ya sasa imefanikiwa kwa kiwango kikubwa kutatua changamoto za wananchi wake,” alisema. Hata hivyo alisisitiza kuwa Rais Dk. John Magufuli anakubalika ndani na nje ya nchi huku akitolea mfano, alipokuwa Afrika Kusini juzi wakati wa kuapishwa Rais Cyril Ramaphosa, alishangiliwa na wananchi wa Afrika Kusini. Katika hatua nyingine Mavunde aliwataka vijana kufanya kazi kwa bidii, kujiajiri wakati wakisubiri mchakato wa Serikali katika kuongeza ajira kwa vijana hao. Aliwataka kuhakikisha wanakuwa katika vikundi vya ujasiriamali vya kukopeshana ili waweze kupata fedha kwani Ubungo ina fedha nyingi ambazo zimetengwa kwa ajili yao waweze kukopeshwa na kujiendeleza. Katika hatua nyingine aliwapongeza Mkoa wa Dar es Salaam kwa kuanzisha kampeni ya Dar ya Kijani kwa kupandisha bendera ya CCM kila kata. Kwa upande wake Mwenyekiti wa UVCCM Mkoa wa Dar es Salaam, Mussa Kilakala,  alisema wanashirikiana vizuri na viongozi wa majimbo ya Ubungo lakini bado watahakikisha kata zote 14 na majimbo ya Wilaya ya Ubungo zinarejea CCM kwani ziliazimishwa kwa muda. “Jimbo la Ubungo na Kibamba lazima yachukuliwe na CCM mwaka 2020, hakuna sababu ya kubaki upinzani kwani Rais Magufuli anafanya mambo makubwa ndani ya CCM na Taifa kwa ujumla. “Na hii kampeni ya Dar ya Kijani itaambatana na kazi ya kutundika bendera, ufunguzi wa matawi kwa kila kata za Mkoa wa Dar es Salaam kuelekea Uchaguzi wa Serikali za Mitaa pamoja na Uchaguzi Mkuu mwaka 2020. Hivyo ni jukumu letu vijana kujipanga na kuhakikisha tunarejesha heshima ya chama chetu CCM,” alisema Kilakala. Waliohama chama wanena Kolimba na Liberata waliushukuru uongozi wa ubungo kwa kuwapokea na kuahidi kuwa watafanya kazi kuhakikisha chama hicho kinachukua kata hizo walizotoka. Kolimba alisema alikuwa katika chama chenye vurugu na kisichokuwa na mikakati ya maendeleo huku akisema anaogopa kuendelea kubaki katika  chama ambacho kila kukicha ni vurugu.	1
560	 Kiwango hicho cha ada kimetangazwa jana Jijini Dar es Salaam na Mwenyekiti wa Kamati ya Uchaguzi ya TFF, Wakili msomi, Revocatus Kuuli alipozungumza na waandishi wa habari kuhusu uchaguzi huo. “Anayegombea urais fomu itatolewa kwa ada ya sh 500,000, Makamu wa rais sh 300,000 na Wajumbe wa Kamati ya Utendaji sh 200,000,” alisema Kuuli.Pia Wakili Kuuli alizitaja sifa za mgombea wa urais na makamu wa rais TFF kuwa ni digrii moja, mwenye utu na uwezo wa kuiwakilisha TFF ndani na nje ya nchi. Sifa nyingine za jumla ni kuwa Mtanzania, mwenye elimu ya kidato cha nne, uzoefu katika uendeshajiwa soka kwa miaka mitano, awe na umri angalau miaka 25. Pia mgombea anatakiwa asiwe na hatia yoyote ya kosa la jinai au kifungo kisicho na mbadala wa faini, awe amewahi kuwa mchezaji wa soka, kocha, refa au kushiriki uendeshaji wa mpira wa miguu katika ngazi ya mkoa au daraja la kwanza.Alizitaja nafasi zinazogombewa kuwa ni ya rais, makamu wa rais na wajumbe 13 wanaowakilisha kanda 13 na mchakato wa uchaguzi utabandikwa kwenye mbao za matangazo kuanzia kesho ili uwe wazi. “Fomu za kuomba uongozi zitaanza kutolewa Juni 16 na mwisho wa kurudisha ni Juni 20 na zitakuwa zinapatikana Ofisi za TFF, Ilala na katika tovuti ambayo ni www.tff.or.tz,” alisema Wakili Kuuli.Wakili Kuuli alisema Juni 21-23 kutafanyika kikao cha mchujo wa awali wa wagombea na watawaandikia barua za kuwajulisha juu ya mchujo wa awali kabla ya Juni 24-25 kuchapisha na kubandika orodha ya awali ya wagombea waliopita. Alisema muda wa kuweka pingamizi ni Juni 26-28 na pingamizi zinatakiwa kuwekwa na wagombea pekee na Juni 29 hadi Julai Mosi watapitia pingamizi zote na kisha kufanya usaili wa wagombea.Alisema kamati ya uchaguzi itatangaza matokeo ya awali ya usaili Julai 2-3 na Sekretarieti itawasilisha masuala ya kimaadili kwa Kamati ya Maadili Julai 4-6. Alisema wagombea watakuwa na fursa ya kukata rufaa kwa masuala ya kimaadili kwenye Kamati ya Rufaa ya Maadili ya TFF baada ya Kamati hiyo kutangaza matokeo ya uamuzi wake Julai 15-17.Alisema kamati ya rufaa ya uchaguzi ya TFF itasikiliza rufaa Julai 29 hadi Agosti 4 na orodha ya mwisho ya wagombea itatangazwa Agosti 5-8 na kampeni kwa wagombea wote zitaanza Agosti 7-11. Wakili Kuuli alisema watashirikiana na Taasisi ya Kuzuia na Kupambana na rushwa (TAKUKURU) kudhibiti rushwa kwa wagombea na wahalifu watashitakiwa.	2
561	 WAJUMBE wa Baraza la Wawakilishi wamempongeza Rais wa Zanzibar, Dk Ali Mohamed Shein kwa utekelezaji wa ilani ya uchaguzi ya Chama cha Mapinduzi (CCM) ya mwaka 2015 ikiwemo kufanikisha kazi za utaf ti wa nishati ya mafuta na gesi.Wakichangia bajeti ya Rais na Mwenyekiti wa Baraza la Mapinduzi kwa mwaka wa fedha 2019-2020, Mwakilishi wa jimbo la Chake Chake, Suleiman Said Sarhani amesema Rais Shein ameonesha mfano wa utekelezaji wa ilani pamoja na ahadi zake katika kusimamia miradi mingi ya maendeleo ambayo ipo kwa maslahi ya taifa.Alisema kuanza kazi za utafiti wa nishati ya mafuta na gesi nchini ni moja ya ahadi zake ambayo imo katika ilani ya uchaguzi.Sarhani alisema wapo watu waliokejeli na kusema kwamba Zanzibar haiwezi kufanya kazi za utafiti wa nishati na mafuta.“Spika, Rais wa Zanzibar amefanya kazi kubwa ya kutekeleza ilani ya Chama cha Mapinduzi na leo hii tunaendelea na kazi ya utafiti wa mafuta na gesi katika ardhi ya visiwa vya Unguja na Pemba,” alisema.Aidha mwakilishi wa viti maalumu wanawake, Amina Iddi Mabrouk alimpongeza Dk Shein kwa juhudi zake kufanya kazi kwa maslahi ya wananchi wa Unguja na Pemba.Alipongeza kazi za ujenzi wa barabara na madaraja ikiwemo la Fuoni Kibonde mzungu ambalo limewawezesha wananchi kupita bila ya matatizo.“Tunampongeza kwa dhati Rais Shein kwa juhudi zake za kuimarisha miundo mbinu ya barabara kwa kujenga madaraja ambayo yamesaidia kurahisisha usafiri wa wananchi na kuimarisha mawasiliano,” amesema.	1
562	 Mbali na kuondoa urasimu huo, pia amewataka viongozi hao hasa katika halmashauri za wilaya, majiji, manispaa na miji kuanza katika mipango ya maendeleo kutenga maeneo maalumu kwa ajili wafanyabiashara na wawekezaji.Dk Kigoda alisema hayo kwenye mkutano wa pamoja na baadhi ya wafanyabiashara wa Manispaa ya Morogoro uliofanyika juzi katika ofisi za Chama cha Wafanyabiashara, Wenye Viwanda na Kilimo (TCCIA) mkoa wa Morogoro zilizomo uwanja wa maonesho ya wakulima ‘Nanenane’ wa Mwalimu Julius Nyerere wa Kanda ya Mashariki.Kwa mujibu wa waziri huyo, kuwa hakuna nchi yoyote duniani iliyoendelea pasipo kushirikisha sekta binafsi, biashara na uwekezaji.Hivyo kutokana na kukua kwa sekta hizo, muhimu kwa mikoa, wilaya na manispaa kutenga maeneo ili kutoa fursa kwa wafanyabiashara kufanya biashara zao kwa uhuru sambamba na kutenga maeneo maalumu ya uwekezaji.Kwa upande wake mwenyekiti wa TCCIA mkoa wa Morogoro, Bachoo Sadiq Bachoo, alimweleza waziri huyo kuhusu changamoto mbalimbali zinazowakabili wafanyabiashara ikiwemo ya utitiri wa kodi, ushuru na ada ambazo licha za Mamlaka ya Mapato Tanzania (TRA) pia zipo nyingine zinazotozwa za halmashauri, Osha, Fire, TBS, TOSC, TPR na Sumatra.Pia alitaja kero nyingine ni biashara rasmi na zisizo rasmi, kwani wafanyabiashara walio rasmi wanalipa kodi ya serikali, lakini wasio rasmi hawalipi kodi ingawa biashara wanazozifanya zinalingana na hivyo kuiomba Serikali isimamie zoezi la kuzitambua ili wafanyabiashara hao walipe kodi sawa na wengine.	5
563	 “Hii ni dalili njema kwa uchumi wa nchi yetu na nchi jirani,” alisema Mkurugenzi wa kampuni inayojishughulisha na huduma za mizigo bandarini, Reindeer Investment Limited, Mlimuka Luhanga.Akizungumza mwishoni mwa wiki, Luhanga alisema juhudi za kuiimarisha Bandari ya Dar es Salaam zinaiweka Tanzania katika nafasi nzuri ya ushindani katika eneo la Afrika na kama kazi hiyo ikifanywa vyema, itakuwa faida kubwa kwa wafanyabiashara wa ndani na nje pamoja na nchi kwa ujumla.Luhanga ameipa changamoto Serikali kuimarisha zaidi usafiri wa reli nchini, kwani utasaidia kwa kiasi kikubwa kusafirisha bidhaa zinazopakuliwa bandarini na kuzisafirisha sehemu husika.“Kwa kutumia barabara tu hatuwezi kufanikisha kusafirisha mizigo yote kwa wakati na vilevile barabara zetu hazitadumu kwa muda mrefu, tunahitaji miundombinu ya reli kwa kuwa itasaidia sana kusafirisha mizigo ndani na nje ya nchi jirani,” alisema Mkurugenzi huyo.Mdau mwingine, Safari Kazimoto ambaye anajishughulisha na shughuli ya uingizaji magari kutoka nje na kuyauza, amesifu maboresho ya huduma ya Bandari na kusema yamerudisha imani kubwa kwa watumiaji wa Bandari ya Dar es Salaam.“Kwa miezi ya karibuni biashara yangu imeimarika kutokana na ufanisi katika Bandari na vilevile msongamano umepungua na kuleta imani kwa watumiaji wa Bandari ya Dar es Salaam,” alisema Kazimoto.Mfanyabiashara kutoka Congo DRC, Pierre Nzwagiba, alisema Bandari ya Dar es Salaam ni kubwa na ina uwezo mkubwa wa kupitisha mizigo mingi na maboresho yaliyofanywa hivi karibuni yataimarisha biashara.“Naipongeza TPA kwa kuchukua hatua za makusudi kuhakikisha imani ya watumiaji wa bandari hii wanarudi na wanaendelea kutumia huduma kama kawaida,” alisema Nzwagiba.Raia huyo wa Congo DRC, ameitaka Serikali kuendelea kuwekeza zaidi katika miundombinu na uboreshaji wa huduma bandarini na kutoridhika na maboresho hayo tu.Katika miaka ya hivi karibuni pamekuwepo mikakati mbalimbali inayofanywa na Serikali kupitia Wizara ya Uchukuzi, TPA pamoja na wadau wengine, kuhakikisha bandari ya Dar es Salaam inatoa huduma bora kwa wateja wa hapa nchini pamoja na wale wa nchi jirani.Kutokana na mikakati hiyo, pamekuwepo na ongezeko la shehena na tija katika kuhudumia shehena na meli zinazotumia bandari hiyo na kupungua kwa msongamano wa meli.Pia kumekuwepo punguzo kubwa la mrundikano wa mizigo na kufanikiwa kukomesha vitendo vya upotevu wa mizigo na wizi kwa kiasi kikubwa.Kwa mfano, kwa upande wa mapato, mwaka 2012/13 wastani wa Sh bilioni 371.7 zilikusanywa, sawa na ongezeko la asilimia 14.3 ukilinganisha na Sh bilioni 325.3 mwaka 2011/12.Katika mapato hayo, bandari bila ya makusanyo ya TICTS, ilikusanya Sh bilioni 324.5 mwaka 2012/13, ikiwa ni ongezeko la asilimia 18.9, ikilinganishwa na mapato ya Sh bilioni 272.9 mwaka 2011/12.	5
564	Wabunge wa Uingereza wamepitisha pendekezo la kukataa Uingereza kujiondoa Umoja wa Ulaya ama Brexit bila ya makubaliano.  Muswada huo uliowasilishwa na mbunge wa chama cha Labour Yvette Cooper, utamtaka Waziri Mkuu Theresa May kuuomba Umoja wa Ulaya kuongeza muda kwa Uingereza hadi pale itakapopata makubaliano.  Muswada huo ulipitishwa kwa kura 313 dhidi ya 312 bungeni, lakini bado utasubiri kuthibitishwa siku ya Alhamisi.  Kura hiyo inakuja baada ya May kukutana na kiongozi wa chama cha upinzani cha Labour Jeremy Corbyn kujaribu kukubaliana kuhusu Brexit na kuondoa mkwamo ulioko bungeni. 	0
565	 MAMLAKA ya Vitambulisho vya Taifa (NIDA) Mkoa wa Morogoro, kwa kushirikiana na kampuni za simu, imesongeza huduma karibu na wananchi kwenye Kituo cha Msamvu Manispaa ya Morogoro. Lengo la hatua hiyo ni kuwawezesha wananchi, kupata namba za utambulisho wa taifa kwa waliokwishasajili na kuwasajili waombaji wapya.Mbali na Kituo cha Msamvu, huduma hiyo imesogezwa pia katika ofisi ya zamani ya Mkurugenzi Mtendaji wa Halmashauri ya Wilaya ya Morogoro, jirani na Hospitali ya Mkoa wa Morogoro.Ofisa Usajili wa NIDA wa mkoa huo , James Malimo alisema jana kuwa mamlaka imesogeza huduma hiyo kuanzia jana hadi Januari 20, 2020 ikishirikiana na kampuni za simu na wadau wengine.Malimo alisema wananchi walio karibu na maeneo hayo, wafike katika vituo wakiwa na namba ya NIDA au Kitambulisho cha Taifa ili waweze kusajili laini zao za simu kwa kutumia alama za vidole, kupata namba za utambulisho kwa wale waliokwishasajili na kuwasajili waombaji wapya.“Tunawakumbusha waombaji wapya lazima waje na fomu 1A iliyothibitishwa makazi kwa kugongwa muhuri wa mwenyekiti wa mtaa pamoja na mtendaji wa kata, wakiambatanisha nakala za viambata zinazothibitisha uraia wao,”alisema.Alisema NIDA mkoa wa Morogoro imeongeza muda wa kufanya kazi hadi saa 11:00 jioni siku za kazi na kwa siku ya Jumamosi , Jumapili na sikukuu, utoaji wa huduma kwa wananchi unafanyika kuanzia saa 2:00 asubuhi hadi saa 7:30 mchana.Desemba 31, mwaka jana,Naibu Waziri wa Mambo ya Ndani ya Nchi, Hamad Yusuf Masauni alifanya ziara kwenye ofisi za NIDA Mkoa wa Morogoro, kuona usajili wa wananchi ili kupata namba za vitambulisho vya taifa kwa ajili ya matumizi mbalimbali, hasa kuwawezesha kusajili laini zao za simu. Masauni alitoa agizo kwa NIDA kuongeza kasi, kwa kuongeza watumishi na vifaa katika maeneo ya usajili na kusongeza huduma karibu maeneo ya wananchi.Pia aliwahimiza Watanzania wajitokeze kusajili laini zao za simu kwa njia ya alama za vidole katika muda wa siku 20 zilizoongezwa na Rais Dk John Magufuli hadi Januari 20, mwaka huu. Naibu Waziri aliwataka watendaji wa NIDA na vyombo vingine wakiwemo Uhamiaji, kufanya kazi ya usajili kwa kuzingatia namna mwananchi anavyokidhi vigezo ili kupata kitambulisho cha taifa.	1
566	 Na Ramadhan Hassan, Dodoma Zanzibar imetajwa kuwa kichochoro cha wafanyabishara wa dawa za kulevya waliokimbia kutoka Tanzania Bara, kutokana na udhibiti mkali unaofanywa na Mamlaka ya Kudhiti Dawa la kulevya nchini. Hayo yameelezwa bungeni leo Jumanne Aprili 3, na Naibu Waziri  Ofisi ya Waziri Mkuu, Kazi,Vijana, Antony Mavunde, wakati akijibu swali la nyongeza la Mbunge wa Viti Maalumu, Mwantumu Dau Haji (CCM) ambaye alihoji ni kwanini Zanzibar imekuwa mlango wa kupitishia dawa za kulevya. Akijibu swali hilo Mavunde amesema kutokana na kuongezeka kasi ya mapambano dhidi ya dawa za kulevya, imesababisha kupungua kwa kiasi kikubwa matumizi ya dawa hizo nchini. “Udhibiti huo umesababisha Zanzibar kuanza kuwa kichochoro kwa wafanyabiashara wa dawa za kulevya waliokimbia kutoka Bara lakini naomba nilieleze bunge kuwa vikao vinafanyika ili kuweka mfumo thabiti wa kupambana na dawa hizo visiwani Zanzibar,” amesema. Aidha, akitilia mkazo suala hilo, Waziri wa wizara hiyo, Jenista Mhagama amebainisha kuwa Tanzania ni miongoni mwa nchi chache za Afrika zenye sheria nzuri ya kudhibiti na kupambana na dawa za kulevya. “Mwaka huu Tanzania imechaguliwa kuwa mwenyeji wa nchi za Afrika zitakazokuja kujifunza namna ambavyo tulivyofanikiwa kwenye mapambano hayo,” amesema Jenista.	1
567	 SHIRIKA la Kazi la Umoja wa Mataifa (ILO) kwa kushirikiana na serikali ya Norway, wameanzisha mafunzo yatakayowawezesha vijana waliomaliza masomo kuweza kupenya katika soko la ajira katika sekta binafsi.Waziri wa Kazi, Uwezeshaji, Vijana, Wanawake na Watoto, Mauldine Castico amesema hayo wakati akitoa ufafanuzi kuhusu juhudi zinazochukuliwa za kuwawezesha vijana kuajiriwa katika sekta binafsi.Amesema imebainika kwamba vijana wengi, hawawezi kuajiriwa katika sekta binafsi, kwa sababu hawana uwezo wa kuomba ajira hizo na kutayarisha maombi ya kazi.Kwa mfano, amesema kijana baada ya kumaliza masomo yake, anatakiwa kuelimishwa na kufahamishwa kazi gani anayotaka kuomba na masharti yake.Amesema kijana akifahamu kazi anayotaka kuomba ni rahisi kuandika barua ya maombi na kutaja sifa alizonazo katika nafasi ile ya ajira.''Kwa ufupi tumeanzisha kituo ambacho kitatoa mafunzo na mwongozo kwa vijana kuhusu njia muafaka za kuomba ajira katika taasisi mbalimbali ikiwemo sekta binafsi,'' amesema.Amesema serikali imekuwa ikisisitiza na kuzitaka sekta binafsi ikiwemo hoteli za kitalii, kutoa nafsi za ajira kwa vijana wazalendo kama kipaumbele cha kwanza.Alikiri kuwepo kwa baadhi ya wamiliki wa mahoteli, kukataa kutoa ajira kwa vijana wazalendo, ingawa suala hilo linafuatiliwa kwa karibu.''Lengo la serikali kukaribisha sekta binafsi ni kuwataka wawekezaji kutoa ajira kwa vijana wetu katika kazi ambazo wanao uwezo na ujuzi,'' amesema.	1
568	 MIAMBA ya soka nchini, Simba na Yanga leo itakuwa kwenye viwanja viwili tofauti kuendelea na kampeni za kulisaka taji la Ligi Kuu Bara.Mechi hizo zitachezwa saa nane mchana ambapo vinara wa ligi hiyo, Yanga watakuwa uwanja wa Jamhuri Morogoro kumenyana na Mtibwa Sugar na mabingwa watetezi, Simba watakuwa kwenye uwanja wa Mkwakwani Tanga kumenyana na wenyeji wao Coastal Union. Yanga inaingia uwanjani ikiwa na kumbukumbu ya kushinda mchezo wao wa kwanza uliochezwa Uwanja wa Taifa kwa mabao 2-1 katika mzunguko wa kwanza.Kocha mkuu, Mwinyi Zahera aliitumia jana asubuhi kuendesha mazoezi kwa wachezaji wake katika uwanja wa Jamhuri tayari kwa mechi hiyo. Yanga leo itawakosa wachezaji wake nyota wawili ambao ni beki kisiki, Kelvin Yondani mwenye kadi nyekundu na Feisal Salum mwenye kadi tatu za njano. Pamoja na kukosekana kwa wachezaji hao, kocha mkuu huyo amejawa na matumaini kibao ya kupata ushindi wa mchezo huo baada ya kurejea kwa nahodha wa timu hiyo Ibrahim Ajibu na Abdallah Shaibu ‘Ninja’.Kwa upande wa timu ya Mtibwa Sugar ambayo ni mwenyeji wa mchezo huo na yenye pointi 45 na kushika nafasi ya tano ya msimamo wa Ligi Kuu, itaingia uwanjani chini ya Kocha mkuu Zuberi Katwila, kwa kuhitaji kuvuna pointi tatu muhimu. Kwa upande wa mabingwa watetezi Simba wanaingia kwenye uwanja wa Mkwakwani kwa nguvu zote baada ya kung’olewa kwenye michuano ya Ligi ya Mabingwa Afrika ilipoweka rekodi ya kucheza robo fainali msimu huu.Kutokana na ushiriki wake kwenye michuano ya kimataifa, Simba ina viporo tisa, ikiwemo cha Coastal. Simba inatakiwa kumaliza viporo hivyo ili kulingana na washindani wake kwenye taji Yanga na Azam waliokwishacheza michezo 31 kila mmoja. Hasira za wekundu hao ni kushinda michezo yao hiyo ili kutetea taji la ubingwa. Timu hiyo kwa sasa ina pointi 57 baada ya kucheza michezo 22.Kocha wa Simba, Patrick Aussems alisema anaiheshimu Coastal Union kama ilivyo kwa TP Mazembe iliyowaondoa kwenye michuano ya Ligi ya Mabingwa Afrika kwa mabao 4-1 na wamefika mkoani hapo (Tanga) wakiwa na malengo ya kupata pointi tatu muhimu.“Tunamheshimu Coastal kama mwingine yeyote, tunahitaji kutetea ubingwa wetu kwa hiyo tumekuja kupambana,” alisema na kuongeza kuwa anajivunia kuwa walishinda mechi 10 mfululizo zilizopita, hivyo anatarajia kuongeza mchezo wa 11 na wachezaji wake wanaweza.Kocha wa Coastal, Juma Mgunda alisema: “ni mechi itakayokuwa na ushindani mkubwa kwasababu sote tuna malengo, Simba inataka kutetea taji nasi kukaa sehemu nzuri kwenye ligi. “Naamini itakuwa ni mechi yenye ushindani lakini sisi tumejiandaa vizuri. Vijana wako vizuri, tuko tayari kupambana kupata pointi tatu,” alisema.	2
569	Na MWANDISHI WETU-DAR ES SALAAM  SIKU chache baada ya Mkurugenzi wa Shirika la Nyumba la Taifa (NHC), Nehemia Mchechu kusimamishwa kazi, wakurugenzi wengine watano wa shirika hilo, nao wamesimamishwa ili kupisha uchunguzi. Mbali na hao, pia wafanyakazi wote wa ofisi ya Mkurugenzi Mkuu wa NHC na wahudumu nao wamesimamishwa. Wakati hayo yanafanyika, Bodi ya Wakurugenzi wa shirika hilo, imemteua Felix Maagi kuwa Kaimu Mkurugenzi wa NHC. Taarifa za ndani ambazo MTANZANIA imezipata, zilieleza kuwa uamuzi huo ulifikiwa jana katika kikao cha Bodi ya Wakurugenzi chini ya Mwenyekiti wake Blandina Nyoni. Waliosimamishwa ni pamoja na Mkurugenzi wa Ubunifu, Issack Peter na Mkurugenzi wa Rasilimali Watu, James Rhombo. Wengine ni Mkurugenzi wa Fedha na Maendeleo ya Biashara, David Shambwe, Mkurugenzi wa Utawala na Huduma za Mikoa, Raymond Mdolwa na Mkurugenzi wa Usimamizi wa Milki, Hamad Abdallah. MTANZANIA lilipomtafuta Katibu Mkuu wa Wizara ya Ardhi, Nyumba na Maendeleo ya Makazi, Dorothy Mwanyika, alisema wenye mamlaka ya nidhamu ya NHC ni bodi ya shirika hilo, hivyo atafutwe mwenyekiti wake. “Wenye mamlaka ya nidhamu ya NHC ni bodi, hivyo mtafute mwenyekiti wake,” alisema Mwanyika. Alipotafutwa Mwenyekiti wa Bodi, Blandina, simu yake iliita bila kupokewa na baada ya kupigiwa tena haikupatikana hewani na hata alipotumiwa ujumbe mfupi wa simu pia haukujibiwa. Hata hivyo, alipotafutwa Waziri wa Ardhi, Nyumba na Maendeleo ya Makazi, William Lukuvi naye simu yake haikupatikana na hata alipotumiwa ujumbe mfupi wa maneno hakujibu hadi gazeti linakwenda mitamboni. Mwishoni mwa wiki iliyopita, Waziri Lukuvi, alimsimamisha Mchechu ili kupisha uchunguzi. Taarifa ya Mkurugenzi wa Idara ya Habari – Maelezo na Msemaji wa Serikali, Dk. Hassan Abbasi, ilieleza kuwa Lukuvi alichukua uamuzi huo kutokana na mamlaka aliyopewa chini ya kifungu F. 35 (1) cha Kanuni za Utumishi wa Umma za mwaka 2009. Ingawa taarifa hiyo haikuzitaja tuhuma zinazomkabili Mchechu, lakini katikati ya wiki iliyopita wakati Rais Dk. John Magufuli akizindua nyumba mpya 150 za makazi zilizojengwa na NHC eneo la Iyumbu nje kidogo ya mji wa Dodoma, alimshushia tuhuma nzito Mchechu na shirika analoliongoza.	1
570	ZURICH, USWISI NYOTA waReal Madrid, Cristiano Ronaldo, usiku wa kuamkia jana alifanikiwa kutwaa Tuzo ya Mchezaji Bora wa Dunia ‘Ballon d’Or’ kwa mara ya pili mfululizo, huku mwaka huu akipanga kuchukua tena na kumzidi nyota wa Barcelona, Lionel Messi aliyeitwaa mara nne. Nahodha huyo wa timu ya Taifa ya Ureno aliwapiku wapinzani wake, Messi na kipa wa Bayern Munich, Manuel Neuer, waliokuwa wakishindanishwa kuwania tuzo hiyo. Nyota hao watatu pia walifanikiwa kuorodheshwa kwenye kikosi bora cha mwaka jana cha Shirikisho la Soka la Kimataifa (FIFA), sambamba na wachezaji wengine mabeki Philipp Lahm, David Luiz, Thiago Silva na Sergio Ramos, viungo ni Andres Iniesta, Toni Kroos na Angel Di Maria pamoja na Arjen Robben, ambaye ni mshambuliaji. Tuzo hiyo inamfanya Ronaldo, 29, kufikisha jumla ya tuzo tatu za Ballon d’Or na kuwafikia magwiji wa zamaniJohan Cruyff, Michel Platini na Marco van Basten waliotwaa idadi sawa kama yeye, huku akiwa na mtihani mzito wa kumfikia Messi anayeongoza kwa kutwaa mara nne. Mara baada ya kutwaa tuzo hiyo Ronaldo alisema:”Nataka kuwa mchezaji mkubwa duniani wa muda wote na hii inahitaji jitihada kubwa, lakini nina imani ya kufika huko…Napenda kuwashukuru mashabiki wangu wote walionipigia kura na wachezaji wenzangu wa Madrid, rais wetu wa klabu na kocha wangu. Bila shaka ulikuwa mwaka wenye mafanikio sana kwetu.” Naye Rais wa Real Madrid, Flolentino Perez, alifurahishwa na tuzo ya mchezaji wake huyo huku akieleza tayari nyota huyo ameshapanga kuitwaa tena mwaka huu na kumfikia mpinzani wake Messi. “Cristiano anataka kuvunja kila rekodi,” alisema. “Anataka kuchukua tuzo ya nne ya Ballon d’Or na anafanya kazi ya kuishinda na ameanza vema mwaka huu, pia kama alivyosema, jambo la muhimu ni timu inacheza vizuri, ni timu kubwa La Liga, inafanya makubwa na kwa yote hayo inakuja tuzo ya mtu binafsi.” Baada ya kumpata mshindi, FIFA ilitoa orodha ya wachezaji 10 walioingia 10 bora ya tuzo hiyo na asilimia za ushindi wao,Ronaldo (37.66%), Messi (15.76%), Neuer (15.72%), Robben (7.17%), Thomas Muller (5.42%), Lahm (2.90%),Neymar (2.21%), James Rodriguez (1.47%), Toni Kroos (1.43%), Angel Di Maria (1.29%). Mbali na tuzo hiyo iliyoteka hisia za watu wengi, FIFA ilitoa nyingine ambazo ni; Mchezaji bora wa kike Kiungo wa klabu ya Wolfsburg na timu ya taifa ya Ujerumani ya wanawake, Nadine Kessler, alitwaa tuzo hiyo akimpiku nyota wa Brazil, Matra na nyota mwingine wa Marekani Abby Wambach. “Moyo wangu unagonga mapigo ya ajabu wakati huu, sikuwahi kufikiri kufika hapa katika maisha yangu, bila ushirikiano wa wachezaji wenzangu na kocha wangu hakika nisingeweza kufika hapa. Shukrani zangu kwa familia na ndugu zangu kwa ushirikiano walionipa katika safari yangu ya soka,” alisema Nadine. Bao bora la mwaka ‘Puskas Award’ Nyota wa Colombia, James Rodriguez, aliibuka kinara wa bao bora la mwaka akiwapita, Stephanie Roche na mshambuliaji wa Manchester United, Robin Van Persie. Rodriguez alipata jumla ya asilimia 42 akifuatiwa na Roche aliyepata asilimia 33 na mshambuliaji wa Man United akiambulia nafasi ya tatu kwa kupata jumla ya asilimia 11 ya kura zote zilizopigwa. Kocha bora wa wanaume Kocha wa Ujerumani,Joachim Low (54) ametwaa tuzo ya kuwa kocha bora wa mwaka akiliongoza taifa la Ujerumani kutwaa taji la dunia lililofanyika nchini Brazil, kwa kuichapa Argentina bao 1-0 kwenye mchezo wa fainali. “Ni heshima kubwa kwangu kwa mafanikio haya niliyoyafikia, nafahamu michuano ya Kombe la Dunia ndio iliyonifikisha hapa hivyo napenda kuchukua tuzo hii kwa niaba ya wote walioshiriki katika kuweka mafanikio ya timu yetu ya taifa ya Ujerumani. Ahsante kwa wachezaji na familia yangu kwa ushirikiano wao kwangu,” alisema Loew. Kocha bora wa wanawake Kocha wa klabu ya Wolfsburg Ralf Kellermann (46) amechaguliwa kuwa kocha bora kwa upande wa soka la wanawake akifanikiwa kuiongoza klabu hiyo kutetea taji lao la Ulaya. “Tuzo hii imekuja wakati muhimu sana kwangu, napenda kutoa shukrani kwa wachezaji na mashabiki wa timu yangu ya Wolfsburg, ni tuzo yetu wote kwa kuwa wote tulikuwa sehemu ya mafanikio,” alisema Kellerman.	2
571	NEW YORK, Marekani SERIKALI ya nchi hii  huenda ikayawekea vikwazo mataifa matano ambayo yanaendelea kununua mafuta kutoka   Iran Mataifa hayo ni  pamoja na washirika wake Japan, Korea Kusini na Uturuki iwapo yataendelea kununua mafuta kutoka   nchi hiyo.  Maofisa watatu wa serikali walisema juzi kuwa  Waziri wa Mambo ya Nje,  Mike Pompeo, anatarajiwa kutangaza  kwamba serikali yake haitaongeza muda wa kuondolewa kwa vikwazo kwa mataifa hayo matano vitakapofikia muda wake wa mwisho Mei 2 mwaka huu. Walisema  mataifa mengine yanayokabiliwa na kitisho hicho ni China na India. Hata hivyo haikuwekwa wazi iwapo miongoni mwa mataifa hayo matano yatapewa muda zaidi wa kumalizia ununuzi ama watakabiliwa na vikwazo hivyo vya Marekani vitakavyoanza Mei 3 kama hawatasimamisha mara moja kuagiza bidhaa hiyo kutoka Iran.	0
572	 JESHI la Polisi, wilaya ya Chamwino mkoani Dodoma linawashikilia watu wawili wakazi wa kijiji cha Membe ambao ni mume na mke, kwa tuhuma za kusababisha binti kutoroka shuleni kutokana na baba yake kumsumbua kumtaka kimapenzi huku mama mzazi wa binti akifi cha siri hiyo.Baba huyo wa kufikia pia anadaiwa kuwahi kumpa mimba binti mkubwa wa mke wake na kwamba alikwenda kumtoa mimba hiyo kabla ya kutoroka kijijini hapo na kesi hiyo iliripotiwa katika kituo ha polisi Chamwno.Wanaoshikiliwa kituoni hapo ni Athumani Salum (35) ambaye ni baba wa kufikia wa binti huyo na Paulina Mazengo (45) ambaye ni mama mzazi wa binti. Wakati wanaoana na baba huyo alimkuta mama wa binti akiwa na watoto watatu.Wazazi hao pamoja na binti huyo jana walifikishwa katika ofisi za kijiji cha Membe chini ya kamati ya maendeleo ya kata ambayo iliongozwa na diwani wa kata hiyo George Malima.Akizungumza kwenye kikao hicho mtendaji wa kijiji cha Membe Amina Moshi alisema Julai 15, mwaka huu alikuja mama wa mwanafunzi huyo ambaye anasoma kidato cha kwanza katika shule ya sekondari ya Membe na kutoa taarifa ya kutoweka kwa binti yake na kumuandikia barua ya kwenda kituo cha polisi Dabalo na alipewa RB.Alisema baada ya muda alipigiwa simu na mkazi wa kijiji hicho Charles Msisiri ambaye alikuwa Dodoma Mjini na kumpa taarifa kuwa amekutana na binti kwenye gari na anamrudisha kijijini. Moshi alisema baadaye binti huyo aliletwa ofisi ya kijiji na mama mzazi wa binti alikuwa amefika.“Nikamuhoji binti kwa nini alikuwa ametoroka akasema alienda mjini kutafuta kazi za ndani,” alisema na kuongeza kuwa baada ya mazungumzo, mama wa binti alikataa kuondoka na binti yake kwa madai kuwa hamtaki aishi nyumbani kwake.“Mama alimkataa mtoto kata kata na akataka alale ofisi za kata ili kesho yake ampeleke polisi, ikabidi mtoto niende naye nyumbani kwangu,”alisema na kuongeza kuwa baada ya kumhoji binti sababu za kutoroka alisema alikuwa hapewi mahitaji muhimu na hata akidawa michango shuleni akimuambia baba yake mdogo anasema hana .Binti huyo alimuambia pia baba yake mdogo alikuwa na kawaida ya kuingia chumbani kwake mara kwa mara bila kupiga hodi.Kwa mujibu wa Moshi, binti huyo mwenye umri wa miaka 17 katika maelezo yake alisema amekuwa akiishi maisha magumu kutokana na kushindwana baadhi ya vitu anavyofanya baba yake mdogo.“Huwa ananiambia sikupi mahitaji ya shule wala michango utajuana na mama yako, unajitesa mwenyewe ungekuwa unakubai masharti yangu usipengepata tabu hivi, nikimuuliza masharti gani anajibu kwani wewe hujui, nikimuambia mama anasema nyamaza,” alisema“Nakumbuka wakati nikiwa darasa la saba baba yangu aliwahi kuniambia kuwa anataka vocha, nilipomuuliza fedha iko wapi niende dukani nikamnunulie akanijibu kuwa sio vocha ya kuingiza kwenye simu…pia miaka ya nyuma aliwahi kumpa dada yangu ujauzito,” Moshi alielezwa na binti huyo.Mama wa binti huyo, Paulina Mazengo alisema ana watoto saba kati yao watatu aliwazaa katika ndoa yake ya kwanza, baada ya mumewe kufariki aliolewa tena na sasa ana watoto wengine wanne.Alisema binti huyo amekuwa akiishi naye lakini mara kwa mara amekuwa na tabia ya kutoroka jambo ambalo linaweza kusababisa kuvunja ndoa yake kwani mumewe hamtaki aishi pale nyumbani na kuongeza kuwa mama alikiri kweli binti huyo amekuwa akimshtakia kuwa baba yake wa kufikia amekuwa akimtaka kimapenzi.Athumani Salum, baba wa kufikia wa binti huyi alisema alianza kuishi na Paulina mwaka 2002 na alikuta akiwa na watoto wanne na kudai kuwa binti huyo hataki kusoma shule na aliwahi kumuambia kama hataki shule aende kwa ndugu zake.Daniel Mwalimu ambaye ni kaka wa binti huyo alisema binti huyo ni mtoto wa baba yake ambaye kwa sasa ni marehemu na tangu mdogo amekuwa akiishi kwa mama yake na kuwa bint huyo amekuwa na tabia ya kutoroka mara kwa mara, pia wakati mwingine wamekuwa wakiishi nae.“Mtuhumiwa alishawahi kumpa mimba dada yangu mwingine na akatorokea kwao Tanga na baada ya kurudi akajigamba,” alisema Mwalimu.Ofisa Mtendaji wa kata ya Membe, Mark Itallange alisema watuhumiwa hao watapelekwa katika kituo cha polisi Chamwino kwa ajili ya hatua zaidi za kisheria.Alitaka jamii kushirikiana ili kuondoa changamoto ya watoto kuacha shule kutokana na matatizo kwenye familia wanazoishi na kuwa binti huyo atakuwa chini ya usimamizi wa mtendaji wa kijiji wakati wakisubiri taratibu nyingine.Mkuu wa kituo cha Polisi Chamwino Godfrey Solonga jana hakupatikana kuzungumzia tukio hilo kwa maelezo kuwa alikuwa kwenye kikao, lakini askari wa kituoni hapo walithibitisha kushikiliwa kwa watuhumiwa hao.	1
573	 KISWAHILI ni lugha iliyotoka mbali na ina historia ndefu tangu kuanza na kuenea kwake sehemu mbalimbali duniani inapozungumzwa kwa ufasaha, ikiwa miongoni mwa lugha zinazotambulika kitaifa na kimataifa.Jitihada nyingi zilifanyika katika kukienzi Kiswahili katika kukifundisha, kujifunza, kupitia wataalamu, waandishi mbalimbali wa vitabu vya tamthilia, riwaya na ushairi wanaolenga kuikuza lugha hii kwa kukizungumza na kukiandika kwa ufasaha. Kwa sasa lugha hii ya Kiswahili inachukua nafasi ya tatu barani Afrika kama lugha kwa kuzungumzwa na watu wengi na ni moja kati ya lugha kumi katika orodha ya lugha za kimataifa ulimwenguni hali inayofanya Kiswahili kitambulike zaidi duniani kote.Akizungumza katika uzinduzi wa Kongamano la Nne la Kimataifa la Chama cha Ukuzaji Kiswahili Duniani (Chaukidu) lililofanyika mjini Unguja hivi karibuni, Makamu wa Rais, Samia Suluhu Hassan anasema: “Kiswahili ni lugha yetu na ni lugha ya taifa letu, hivyo tunapaswa kukiheshimu na kukizungumza kwa ufasaha na kujivunia kwa vitendo.”Kongamano hilo linahudhuriwa na viongozi mbalimbali wa serikali ya Mapinduzi ya Zanzibar (SMZ) akiwamo Waziri wa Elimu na Mafunzo ya Amali, Riziki Pembe Juma, Waziri wa Utamaduni, Sanaa na Michezo, Balozi Ali Karume, Mwenyekiti wa Baraza la Kiswahili Zanzibar (Bakiza), Mohammed Seif Khatib, na wadau wengine mbalimbali wa ndani na nje ya nchi.Makamu wa Rais anawahimiza Watanzania kujivunia lugha hiyo kwa kuacha kinachochanganya na maneno ya lugha nyingine ili kiwe lugha isiyo tegemezi na inayozidi kuimarika. Anatoa mfano wa maneno yanayotumika kwa kuchanganywa Kiswahili na Kiingereza kuwa ni pamoja na “kuji- giftisha” na “ku-stop-isha”.Samia anasema ili Kiswahili kiendelee kuwa na hadhi yake kama lugha ilivyo, jamii haina budi kujitathmini inapotaka kukitumia na kuzingatia uasili unaoendana na mila, silka na tamaduni ikiwemo kanuni za lugha ili kuepuka kukiharibu katika mazungumzo.Kwa mujibu wa Makamu wa Rais, asili na hadhi ya Kiswahili inajulikana hasa katika historia; kwamba ni lugha yenye malengo na hadhi yake inazidi kuonekana katika nyanja mbalimbali siku hadi siku hali inayokifanya kiendelee kuwa lugha endelevu na lugha ya taifa (Tanzania) na Afrika ya Mashariki kwa jumla. Anasema hata Benki ya Afrika imeiona thamani ya Kiswahili na kuamua kutoa\ chapisho la Afrika kwa kutumia lugha hiyo adhimu na kwamba, hii ni ishara kwamba Kiswahili ni lugha inayojitegemea na inayokubalika Afrika na duniani kote.Anakipongeza: Chaukidu kwa kulenga kueneza Kiswahili ili kitumike kwa ufasaha katika mataifa mbalimbali na kuwa lugha moja, lengo moja na mawasiliano kwa wote. Uchunguzi wa makala haya kupitia vyanzo mbalimbali umebaini kuwa, watu wengi wamekuwa wakivutiwa na Kiswahili na kukizungumza siyo tu barani Afrika, bali hata kwa mataifa mengine kama Marekani, Burundi, Austria, Pakistani na Ujerumani.Ndiyo maana Makamu wa Rais anawasisitiza walimu na wadau mbalimbali kukitumia ipasavyo katika kuelimisha na kutumia juhudi zote kukifanya kuwa lugha endelevu zaidi. Anawaomba wanachama wa Chaukidu kuwaelimisha na kuwakumbusha viongozi na wanahabari umuhimu wa kuzungumza lugha hii kwa ufasaha ili wengine wajifunze zaidi kutoka kwao.Profesa Abdulaziz Yussuf Lodh wa Chuo Kikuu cha Taifa cha Zanzibar (Suza) anasema Kiswahili ni lugha inayowaniwa kuzungumzwa katika mataifa mbalimbali hali inayomaanisha kuwa, Kiswahili sasa ni lugha muhimu duniani. Profesa Lodh anazitaja baadhi ya nchi duniani zinazozungumza Kiswahili kuwa ni Oman, Abudhabi, Somalia, Rwanda, Burundi na Kongo. Anasema kwa mujibu wa historia, Kiswahili kilitumika kama sehemu ya biashara kikitumika pia kutafsiri masuala ya dini katika maeneo mbalimbali muhimu kwa wakati huo.Kadhalika anasema, Kiswahili pia kimekuwa ni lugha inayotumika katika Umoja wa Afrika na Shirika la Kimataifa la Elimu, Sayansi na Utamaduni (Unesco) huku kwa Tanzania ikiwa ni lugha ya taifa. Kutokana na umuhimu wake duniani, Profesa Lodh anasema nchi ya Marekani nayo imekuwa miongoni mwa ya nchi zinazotoa taaluma ya Kiswahili kupitia vyuo vikuu takribani 50 vinavyofundisha Kiswahili.Profesa Lodh katika kongamano hilo lenye kaulimbiu isemayo: “Lugha Yetu, Umoja Wetu kwa Maendeleo Yetu,” anasema Kiswahili kimekua na kukomaa zaidi hasa kwa vile kinatumika katika mambo mbalimbali yanayohusu maendeleo ya jamii na taifa kama vile kutungwa kwa katiba ya nchi yetu kwa lugha ya Kiswahili kutunga mitihani inayohusu lugha ya Kiswahili, ikiwamo ya Somo la Kiswahili na kutunga vitabu mbalimbali kwa kutumia lugha hiyo.Naye Makamu Mkuu wa Suza, Profesa Idris Rai anawashukuru wadau wa Chaukidu na kumpongeza mtunzi maarufu wa vitabu, Wallah bin Wallah kutoka Kenya kwa maelezo yake ya kueleza jamii kwamba Zanzibar ndiyo asili ya lugha fasaha ya Kiswahili, hali inayowapa nguvu kuimarisha mikakati ya kukuza zaidi lugha hiyo. Profesa Idris anasema tangu mwaka 2011 Suza imefanikiwa kufundisha walimu wengi wasiojua kuzungumza Kiswahili kupitia Taasisi ya Kiswahili na Lugha ya Kigeni ikilenga kuimarisha, kueneza na kukifanya Kiswahili kizungumzwe hata na mataifa mengine duniani.Mdau, mtunzi na mwandishi wa vitabu ndugu Idd Mwimbe anasema ni thamani kwa Tanzania kupata fursa adhimu ya kufanyika kongamano hilo la kimataifa lililojumuisha mataifa mbalimbali hali inayowafanya watu waungane na kujuana ni lugha ya kujivunia na kuzingatiwa kwa faida ya wote. Anasema kongamano kama hili ni fursa na ni chachu hata kimaendeleo katika sekta ya utalii na kuingiza pato la taifa ikwemo fedha za kigeni na kwamba katika hili, kila mmoja anapaswa kuwa wakala kwa kuwafahamisha wanajamii ambao hawakuhudhuria kongamano hilo kuhusu kuhamasisha namna nzuri zaidi ya kutumia Kiswahili kwa ufasaha.	1
574	 NA RAYMOND MINJA, IRINGA MWANAMUZIKI Judith Wambura ‘Jide’, amesema ili wanafunzi waishi maisha ya kifalme, wanatakiwa wajiamini katika kutimiza ndoto zao kupitia elimu. Jide alitoa kauli hiyo alipokuwa akizungumza wakati wa shindano la wanafunzi wa sekondari mkoani Iringa lililopewa jina la ‘I can think, I can Speak, Speech Competition 2016’. “Wanafunzi hawatakiwi kukata tamaa katika masomo yao kwa kuwa wengi wenu mnapenda kuishi maisha ya kifalme, hivyo lazima mjiamini na mpiganie elimu ndiyo mje kuishi kama wafalme hapo baadaye,” alisisitiza. Pia Jide amewataka wanafunzi kutokatishwa tamaa wanapohangaika kutimiza ndoto zao, kwa kuwa kwa kufanya hivyo kutarudisha nyuma ndoto za kuwa na taifa la wasomi wanaojitambua. “Katika kutimiza ndoto za kuelekea mafanikio, kuna changamoto nyingi mnazokumbana nazo, nawaomba msikate tamaa na msikubali kuambiwa hamwezi kutoka kwa watu wengine kwa kuwa mnaweza kufikia ndoto zenu kwa kujibidiisha kuzidisha juhudi na mafanikio mtayapata,” alisisitiza Jide. Kwa upande wake Mratibu wa shindano hilo, Dickson Mseti, alisema lengo la shindano hilo ni kuwajengea wanafunzi uwezo na ujasiri wa kujieleza mbele za watu kwa lugha ya Kingereza. Katika shindano hilo, Jofrey Tumaini aliibuka mshindi wa kwanza, Frank Kalongole wa pili na nafasi ya tatu ilichukuliwa na Erick Rwelamila.	4
575	 Yanga na Gor Mahia zitafungua michuano ya mwaka huu iliyopangwa kuanza kutimua vumbi Julai 18 kwenye Uwanja wa Taifa Dar es Salaam, ikiwa ni mchezo wa kundi A.Akizungumza na gazeti hili baada ya kumalizika kwa mazoezi ya jana asubuhi kwenye Uwanja wa Karume Dar es Salaam, Pluijm alisema anajua wapinzani wao Gor Mahia ni timu nzuri na bora katika ukanda huu wa Afrika Mashariki lakini hilo haliwatishi watahakikisha wanacheza kwa nguvu na kupata ushindi.“Nimewafuatilia na kuona mechi zao sita tofauti nimegundua wana watu watatu hatari mshambuliaji winga wa kushoto na beki mmoja wa kulia ambao ndiyo watu muhimu kwenye timu hiyo na nimeanza kufanyia kazi kuhakikisha tunawadhibiti kwenye sehemu hizo ili kuwamaliza,” alisema.Mholanzi huyo alisema baada ya mechi yao ya Jumapili dhidi ya Kombaini ya Polisi kwenye uwanja wa taifa hawatarajii kucheza mechi nyingine za kirafiki na kitu watakachokuwa wanakifanya ni kuwapa mbinu vijana wake watakazozitumia kwenye michuano hiyo.“Jumatatu tutaingia kambini na mazoezi yetu yatakuwa ni ya siri kwa sababu tunaelekea kwenye mashindano na kitu kikubwa ambacho tutakuwa tunafundishana na mbinu mbalimbali ambazo ndizo tutakazo zitumia kwa ajili ya kupata ushindi,” alisema Pluijm.Aidha kocha huyo alisema amezidi kupata matumaini baada ya kuwasili kwa kiungo wa kimataifa raia wa Rwanda, Haruna Niyonzima aliyechelewa kujiunga na kambi ya timu hiyo kutokana na kuhangaikia viza za watoto wake wawili mapacha waliozaliwa miezi mitatu iliyopita nchini.Pluijm alisema ujio wa Niyonzima unamfanya azidi kuumiza kichwa na kukipangua upya kikosi hicho kutokana na ugumu wa mashindano wanayokwenda kushiriki na mchango wa mchezaji huyo ndani ya Yanga.	2
576	 IKIWA imetimia miaka 20 tangu Baba wa Taifa, Mwalimu Julius Nyerere afariki dunia, watu waliomfahamu wamemzungumzia jinsi alivyovunja mgawanyo wa kidini na kumtaja Rais John Magufuli kuwa kiongozi mwenye matamanio ya Nyerere ya kuipeleka nchi kwenye maendeleo ya kweli na kwa kutumia rasilimali za ndani.Mwanadiplomasia mkongwe nchini ambaye pia alikuwa Katibu wa Mwalimu Nyerere, Balozi Charles Sanga, wakati akizungumzia kumbukumbu ya miaka 20 ya kifo cha Mwalimu Nyerere na HabariLeo alisema matamanio ya Mwalimu Nyerere ilikuwa ni kuhakikisha maendeleo ya Tanzania yanaletwa na watanzania wenyewe kwani aliamini kuwa hakuna mtu wa nje au mataifa ya nje yatakayoweza kuendeleza taifa jingine. “Ndio maana wakati ule Mwalimu Nyerere akiwa anaumwa na amelazwa kule hospitali ya St Thomas, London nilikuwa naye na aliniita kuzungumza naye faragha na kumwagiza mambo kadhaa ikiwa na kwamba kama Mungu akimjalia akarudi nchini afute ziara zote za nje ya nchi na kupangia ziara za kuwatembelea zaidi watanzania, jambo ambalo analifanya hivi sasa Rais Magufuli,”alisisitiza Balozi Sanga.Akifafanua hilo, alisema Mwalimu Nyerere aliona umuhimu wa kufanya ziara nyingi zaidi kwa Watanzania na kupunguza ziara za nje kwa sababu aliamini kuwa maendeleo ya nchi na watu wake yataletwa na watanzania na sio watu kutoka nje. “Sasa unaona miaka 20 bila Nyerere tuna kila sababu ya Kumshukuru Mungu kupata Rais Magufuli kiongozi mwenye matamanio ya Mwalimu, kwa sababu sio rahisi kupata kiongozi mwenye mtazamo kama huo kwa muda mfupi hivi,”alisema.Balozi Sanga alifafanua kuwa nchi inatakiwa kuwa na sera zake zinazoakisi tamaduni za Kitanzania na sio kuiga mataifa mengine na kwamba hiyo ndio silaha kubwa ya maendeleo ya nchi na watu wake.“Hata China na Marekani na mataifa mengine, wana sera zao za ndani na nje na siku zote zinaakisi tamaduni za watu wao na sisi ni lazima tufike huku na tunaelekea huku kwa sababu Rais Magufuli anatekeleza kwa kauli na matendo,”alisema.Alisema taifa lolote lenye maendeleo mfano China na mataifa mengine yamepata kutoka kwa watu wake kujituma na kutambua thamani ya uzalendo na uwajibikaji na kwamba sera na maadili yao yamewajenga kujali na kuhakikisha wanafanya kazi kwa tija. “Hapa kwetu tumebaki tukisema demokrasia, demokrasia na wakati mwingine tumedanganywa na hizo nchi za magharibi zinazopandikiza wanaharakati nchini ambao nao wako kwa maslahi yao na sio ya taifa,”alisema na kuongeza:“Hata wanasiasa wengi sio waadilifu, ukiwaangalia unaona kabisa wanayoyasema hayatoki moyoni, ila kwa Rais Magufuli unaona analosema liko moyoni, kwa kweli tunamuona Nyerere maana alikuwa ni mtu wa aina hiyo,”alisema.Aliongeza inawezekana mbinu anazotumia Rais Magufuli zikawa tofauti na mbinu alizotumia Mwalimu Nyerere, ila lengo lao ni moja la maslahi ya watanzania kwanza kwa kutumia rasilimali za ndani.Naye Mkuu wa Wilaya mstaafu na mmoja wa waanzilishi wa vijiji vya ujamaa, Shaban Myombo akimzungumzia Mwalimu Nyerere alisema kabla ya uhuru kulikuwa na ubaguzi wa kidini kwa Wakristo, Waislamu na wasio na dini. “Hata mahakama zilikuwa zimegawanyika ikiwemo za kidini, kimila na kikoloni, Mwalimu hakulipenda jambo hilo,”alisema. Mwaka 1971 hayati mwalimu Nyerere aliitisha semina mkoani Tabora, ambapo miongoni mwa walioalikwa ni Mufti, mashehe, maaskofu,wachungaji na Kardinali Laurian Rugambwa wa kanisa katoliki huku mwalimu akiwa ndiye mwenyekiti wa mkutano huo. “Nilihudhuria mkutano huo nikiwa kijana kutoka Chuo cha Ualimu cha Kigurunyembe Morogoro, wakati huo nchi ilikuwa ikiingia kwenye ujamaa,”alisema. Lengo la kuitisha semina hiyo ni kutokana na minong’ono kuwa Tanzania inakwenda kuwa nchi ya kikomunisti yaani haina dini. Aliamua kuitisha semina ya siku tatu, katika semina ile ilitoka na msimamo moja kuwa Tanzania haina dini, wananchi watakuwa na dini lakini serikali haina dini.“Mwalimu alisisitiza Tanzania inajenga ujamaa na sio ukomunisti,”alisema. Alisema wakati huo pia Mwalimu alifuta mahakama za kimila, kidini na mahakama ya kadhi na ikaanzishwa mahakama ya serikali. “Nyerere alikuwa na sifa moja kubwa, hana adui na alikuwa hana rafiki kwa sababu ya tabia yake ya uongozi, wanaofanya vizuri ni marafiki zake na wanaofanya vibaya wanapata adhabu palepale, alikuwa hana mchezo kwa wale waliokuwa hawafanyi kazi vizuri,”alisema na kuongeza:Myombo alisema Mwalimu alikuwa mmoja wa waanzilishi 25 wa vijiji vya ujamaa mwaka 1974. “Mtu akisema ujamaa umekufa hajui anachosema, lazima watu waheshimu mawazo ya hayati Mwalimu Nyerere,”alisema.Alisema mwaka 1972 alikuwa mmoja kati ya vijana 25 walioitwa Ikulu na Mwalimu Nyerere baada ya kuhitimu vyuo vya elimu.“Siku hiyo sitaisahau kwani ilikuwa ni mara yangu ya kwanza kuongea na mwalimu,”alisema na akuongeza kuwa baada ya kukutana na Mwalimu alichaguliwa kuwa mwalimu wa siasa wa TANU Mkoa wa Tanga, akifundisha siasa kwenye vijiji vya ujamaa. Pia wakati huo walikuwa wakifanya kazi bila kuwa na mshahara na walikuwa wakihudumiwa na wananchi wa vijiji walivyokuwa wakienda kufanya kazi.Myombo ambaye pia aliwahi kuwa mbunge wa kwanza wa Jimbo la Kondoa Kusini (19851990) alisema sasa serikali inakwenda kutekeleza mradi mkubwa wa bwawa la Farkwa ambayo ilikuwa ni ndoto ya Mwalimu Julius Nyerere. Alisema wazo hilo la ujenzi wa bwawa la farkwa lilitolewa mwaka 1959. Alisema anafurahi kuona ndoto za mwalimu zinakwenda kutekelezwa kwenye serikali ya awamu ya tano baada ya serikali kuwa na vyanzo vingi vya mapato pamoja na rais mwenye nia ya kutekeleza miradi mikubwa ya maendeleo.Imeandikwa na Ikunda Erick Dar na Sifa Lubasi, Dodoma	1
577	"    	Kama mfuatiliaji wa filamu za mapigano, majina ya filamu hizi si mageni kwako ‘Hard Tarfet 2’, ‘Close Range’, ‘Wolf Warrios’, ‘Jarhead’, ‘El Gringo’, ‘Ninja: Shadow of a Tear’, ‘Eliminators’, ‘Zero Tolerance’, ‘Legendary’, ‘Boyka Undisputed’, ‘Doctor Strange’, ‘Undistibuted 2’, ‘Undistibuted III, Redemption’.   	Majina hayo ni ya filamu ambazo mtaalamu wa filamu za mapigano, Scott Edward Adkins ambaye wengi wanamwita (Boyka), amezicheza kwa ustadi mkubwa na wa kuvutia mno.   	Mkali huyu tunayeanza naye kwenye safu hii, amezaliwa Juni 17, mwaka 1976 huko Sutton nchini Uingereza.   	Filamu za Scott Adkins zinaonyeshwa zaidi kwenye magari ya abiria na familia kwa kuwa zimezingatia maadili ya kuheshimu uhuru wa watoto wadogo kwa kutokuweka vipengele visivyotakiwa kuonwa na watoto walio chini ya miaka 18.   	Alianza kupenda michezo ya mapigano alipokuwa na miaka 10 ambapo baba yake mzazi na kaka yake, Craig, walimpeleka kwenye mafunzo ya mchezo wa Judo.   	Lakini alipokuwa na miaka 14, alitamani kujua michezo mingi zaidi ya mapigano kutokana na kukumbuka namna alivyoshambuliwa alipokuwa na miaka 13, tena alikuwa na mwalimu wake wa judo.   	Hapo akaanza kujifunza mchezo mwingine wa mapigano maarufu Taekwondo kisha akajifunza Kickboxing, mchezo ambao alifanikiwa kuhitimu vyema mafunzo yake na akapata nafasi ya kuwa mkufunzi wa mchezo huo hadi leo.   	Michezo mingine ya mapigano aliyojifunza Scott Adkins ni pamoja na ‘Ninjutsu’, ‘Karate’, ‘Capoeira’, ‘Jujutsu’, ‘Jeet’, ‘Kune Do’, ‘Krav Maga’, ‘Wushu’ na michezo ya kuweka mwili sawa.   	Filamu zake za kwanza tangu alipojifunza mapigano tofauti ni filamu ya Kichina ya ‘Dei Seung Chui Keung’ (2001) alizoicheza Hong Kong ambapo waongozaji maarufu wa Hong Kong, Jackie Chan walimuona wakamtumia kwenye filamu zao hapo ndipo jina lake likazidi kujitangaza duniani kote.   	Mwaka 2003 aliendelea na filamu mbalimbali za mapigano zenye mvuto mkubwa ikiwemo filamu ya ‘Special Forces’ na filamu ya ‘Assassination Games’ aliyocheza na mkali wa mateke, Jean-Claude Van Damme. "	4
578	 WAZIRI wa Mambo ya Ndani ya Nchi, Kangi Lugola amesema atapita kila vituo vya polisi nchini kukagua bodaboda, bajaji au baiskeli ili kubaini zimefi kishwa katika vituo hivyo kwa makosa gani.Lugola alitoa kauli hiyo wakati akijibu swali la nyongeza la Mbunge wa Viti Maalumu, Fatuma Tawfiq (CCM) aliyetaka kujua serikali ina mkakati gani wa kudhibiti ajali za barabarani ambazo zimekuwa zikisababisha vifo na kuacha waathirika bila kulipwa bima.Lugola alisema polisi wanatakiwa kuwasaidia waathirika wa ajali kwa kutoa nyaraka mbalimbali ikiwemo michoro ya ajali za watu ili walioathirika na ajali walipwe na bima za magari yaliyosababisha ajali hizo.Alisema polisi ambao wanakamata bodaboda hata kwa makosa madogo na kuziweka vituoni wanakiuka maagizo ya Ilani ya Chama Cha Mapinduzi (CCM) ibara namba 4 ambayo inataka vijana hao wajiajiri ili kupambana na umaskini.Alisema hategemei kuona bodaboda zinakamatwa kwa kutokuwa na kofia ngumu, kupakia mishikaki au haina kioo cha pembeni au makosa mengine madogo, ambayo wanatakiwa kupewa muda wa kulipa faini na kuendelea na kazi.Alisema atatembelea vituoni na anategemea bodaboda atakazozikuta ni zile zenye makosa manne ya kuhusika katika uhalifu, haina mwenyewe, imesababisha ajali au kuibiwa mahali na si vinginevyo.Akijibu swali la msingi la Mbunge wa Viti Maalumu, Hawa Mwaifunga (Chadema) aliyetaka kujua serikali imejipanga vipi kukabiliana na ajali za barabarani ambazo zimekuwa tishio kwa maisha ya Watanzania, Naibu Wziri wa Mambo ya Ndani ya Nchi, Hamad Yususu Msauni alisema, kutokana na athari kubwa za ajali barabarani kwa taifa, serikali ina mkakati wa madhubuti wa kupambana na tatizo hilo.Alisema mikakati hiyo ni pamoja na kuongeza wigo wa elimu ya usalama barabarani kwa watumiaji wa vyombo vya moto kwa njia ya redio, runinga, machapisho na vipeperushi.Aidha, mikakati mingine ni kuboresha mifumo ya utendaji katika maeneo ya ukaguzi wa mabasi na malori, mfumo wa ufuatiliaji wa magari barabarani na mfumo wa utoaji nukta katika leseni za madereva utakaodhibiti tabia za madereva wazembe.	1
579	NEW YORK, MAREKANI ALIYEKUWA mpenzi wa Kristina Brown, Nick Gordon, amedai kwamba uharibikaji wa mimba ulimtesa sana mpenzi wake wakati wa uhusiano wao. Gordon amedai kwamba katika uhusiano wao walipoteza watoto wawili kwa wakati tofauti kutokana na mimba kuharibika na kusababisha afya ya mpenzi wake ianze kubadilika. “Mbali na kifo kilichomkuta Kristina, kuna mambo mengi aliyapitia na yalikuwa yakimtesa sana, tuliwahi kuharibikiwa na mimba mara mbili kitu ambacho kilimfanya afya yake ibadilike na kuwa na mawazo mengi. “Tulikuwa tayari kwa kuoana na tulikwenda hadi sehemu husika kwa ajili ya kupanga tarehe ya kuoana lakini haikuwa hivyo na nitaendelea kumkumbuka daima,” alieleza Gordon.	4
580	 Mkuu wa Mkoa wa Tabora, Aggrey Mwanri amesema, baada ya Jukwaa la Fursa za Biashara Novemba 21 hadi 23 Tabora haitakuwa kama ilivyo sasa na ameziagiza halmashauri zote ziwe na miradi miwili mikubwa ya viwanda na kilimo.Mwanri amesema, mkoa umeziagiza halmashauri nane za mkoa huo ziwasilishe mipango yao na kwamba, wakuu wa wilaya na wakurugenzi wa Halmashauri watakaoshindwa kutekeleza maagizo hayo wataondolewa katika nafasi zao.Ameyasema hayo mjini Tabora katika ukumbi wa Chuo Cha Chuo Kikuu Cha Askofu Mkuu Mihayo (AMUCTA) wakati wa mkutano wa wadau wa Jukwaa la Fursa za Biashara Tabora.Watu kadhaa wamehudhuria mkutano huo wakiwemo viongozi wa dini, wajasiriamali, viongozi na wanafunzi katika chuo hicho na waandishi wa habari.“Kwa kifupi hakuna halmashauri ambayo haitakuwa na jambo la kufanya, zote nimezitaja, na zote nimezielekeza na hivi ninavyozungumza wanaandaa maandiko...“Tumezungumza na Benki ya Kilimo Tanzania. Halmashauri kupitia mapato yake ya ndani kupitia miradi niliyoisema zitatakiwa zikusanye kiasi kipatacho asilimia thelathini za mradi unaouzika. Na asilimia sabini itatolewa na benki hii ya kilimo ambayo Mheshimiwa Rais wetu ametuanzishia” amesema Mwanri.Amesema kila halmashauri inapaswa kuonesha kitu watakachobaki nacho baada ya jukwaa na viongozi katika halmashauri wasidhani jambo hilo la kama mdundiko kwamba litapita tu.“Hatukakubali, hatutakubali, hatutakubali ngonjera, hatutakubali. Wenzetu waliopo katika Serikali kwa maana ya Halmashauri wasipotuonesha kitu ambacho wataondoka nacho baada ya jukwaa linalokuja tutawaambia hawatoshi na tutawaondoa katika nafasi zao. Tutawaambia hawatoshi tutawaondoa katika nafasi zao…“Kwa hiyo kama kuna kiongozi yoyote katika halmashauri anayefikiri jambo hili ni kama mdundiko na kwamba litapita tu halitapita na jambo hili lazima liweke alama”amesema Mwanri.	5
581	LOS ANGELES, Marekani MSANII wa hip hop nchini Marekani, Jayceon Taylor ‘The Game’, amesema anamtafuta mtu aliyevunja vioo vya gari lake aina ya Lamborghini. Mtandao wa TMZ umeeleza kwamba, msanii huyo alivamiwa na watu wasiojulikana na kuvunja vioo vya gari hilo likiwa limeegeshwa eneo la barabara. Kupitia akaunti ya mtandao wa Instagram, msanii huyo amesema anamtafuta mtu aliyehusika na tukio hilo ili akabiliane naye. “Kama kuna mtu anamjua mhusika wa tukio hilo anijulishe, nitatoa zawadi nono, ninaamini atapatika,” alisema The Game kwa hasira.	4
582	" NA RESPICE SWETU – KASULU      	ALIYEKUWA Mkuu wa Wilaya ya Kasulu mkoani Kigoma, Kanali Martin Mkisi, ameondolewa katika wadhifa huo na kurejeshwa jeshini.   	Akithibitisha habari hizi, Katibu Tawala wa Wilaya ya Kasulu (DAS), Titus Mughuha, amesema Kanali Mkisi alitoa taarifa za uhamisho huo katika kikao cha Kamati ya Ulinzi na Usalama na kusema kuwa, anarejea makao makuu ya jeshi alikokuwa awali kabla ya kuteuliwa kushika wadhifa huo.   	‘Ni kweli Kanali Martin Mkisi amepata barua ya kurudi makao makuu ya jeshi, uhamisho huo ni wa kawaida na haupaswi kuhusishwa na uzushi ama sababu zozote,” alisema Mughuha.   	Kutokana na mabadiliko hayo, Mkuu wa Wilaya ya  Buhigwe mkoani humo, Kanali Marko Gaguti, atakaimu nafasi hiyo hadi uteuzi mwingine utakapofanyika kujaza nafasi hiyo.   	Kanali Martin Mkisi amedumu katika nafasi hiyo kwa kipindi cha miezi tisa, akitokea makao makuu ya Jeshi la Wananchi (JWTZ), kutokana na uteuzi wa Rais, Dk. John Magufuli kwa wakuu wa wilaya 139 alioufanya Juni, mwaka jana."	1
583	 Mtibwa Sugar katika mchezo wa kwanza uliochezwa Turiani mkoani Morogoro iliwafunga Ndanda Fc, hivyo huenda wachezaji hao wa Mtwara wakalipiza kisasi kwao.Akizungumza na gazeti hili jana Msemaji wa Mtibwa Sugar, Thobias Kifaru alisema kikosi chake kipo kamili kikiwa na wachezaji 20 wanaoendelea vizuri tayari kwa mchezo huo.“Tumejipanga kuwakabili Ndanda Fc. Pia kufanya vizuri katika uwanja wa ugenini ndio mpango wetu. Mashabiki wa Mtibwa waendelee kufuatilia na kukiamini kikosi kiko tayari kwa kazi,”alisema.Kifaru alisema uhakika wa kikosi hicho kufanya vizuri upo kutokana na ari ambayo wachezaji wamekuwa wakionesha kwa kila mchezo.Alisema ili kuendelea kuwaamini waamuzi, wachezeshe kwa haki kwa ajili ya kupata mshindi wa halali. Mtibwa Sugar inashika nafasi ya nne ikiwa na pointi 32 nyuma ya Azam Fc wenye pointi 39 sawa na Simba huku Yanga ikiwa kileleni na pointi 40.	2
584	" Wizara ya Ulinzi na Jeshi la Kujenga Taifa imesema imesema askari wa Tanzania wanakwenda kwenye nchi mbalimbali kulinda amani na si kushiriki kwenye mapigano.Waziri wa Wizara hiyo, Dk. Hussein Mwinyi amesema bungeni jijini Dodoma leo Ijumaa kuwa Tanzania ina wajibu wa kulinda amani kwenye nchi hizo kwa kuwa ni mwanachama wa Umoja wa Mataifa, Umoja wa Afrika, Jumuiya za kikanda za EAC, SADC na jumuiya ya nchi za maziwa makuu.Ameyasema hayo wakati anajibu swali la Mbunge wa Bumbwini, Muhammed Amour Muhammed. Mbunge huyo alitaka kufahamu mtazamo wa Serikali kuhusu askari wa Jeshi la Ulinzi la Wananchi wa Tanzania (JWTZ) wanaokwenda kwenye maeneo yenye vita vya wenyewe kwa wenyewe na wanapoteza maisha.Waziri Mwinyi amesema, Tanzania itaendelea kushiriki kulinda amani katika nchi mbalimbali ili kutimiza wajibu kimataifa na itachukua tahadhari kuepuka maafa yaliyowahi kutokea.""Jeshi la Ulinzi la Wananchi wa Tanzania limechukua hatua ya kutoa mafunzo ya kutosha kwa vikosi vyetu vinavyopewa jukumu hili pamoja na kuwaongezea vifaa vua kisasa ili waweze kujilinda dhidi ya mashambulio ya vikundi vya waasi,"" amesema."	1
585	NA LULU RINGO Timu ya Taifa chini ya miaka 17 (Serengeti Boys) inatarajiwa kushuka dimbani kesho kumenyana na Somalia mchezo utakaopigwa Uwanja wa Taifa Jijini Dar es salaam. Mchezo huo wa kuwania tiketi ya kushiriki mashindano ya mpira wa miguu barani Afrika kwa umri huo yaliyo andaliwa na shirikisho la mpira Afrika ‘CAF’ yamepangwa kufanyika mwakani nchini Tanzania. Serengeti Boys wameshacheza mchezo mmoja dhidi ya Burundi na kuibuka na ushindi wa magoli 2-1 ambapo bao la kwanza likifungwa na Kelvin John dakika ya 11 na Agiri Ngoda alifunga bao lapili dakika ya 28 huku Nibikora Arthar akiifungia Burundi goli la kufuta machozi. Tanzania imepata fursa yakushiriki michuano hiyo kwa kuwa ndiyo mwenyeji hivyo ikiibuka na kombe hilo mshindi wapili wa mashindano hayo ndiyo atapata nafasi ya kushiriki mashindano hayo.	2
586	RABAT, MOROCCO TIMU ya Real Madrid imefanikiwa kuchukua ubingwa wa Kombe la Dunia la klabu, baada ya kuifunga San Lorenzo ya Argentina mabao 2-0, mchezo uliofanyika Uwanja wa Marrakesh, Morocco usiku wa kuamkia jana. Ubingwa huo umeifanya Real Madrid kuwa na mwaka mzuri kihistoria kwani imechukua taji la nne mwaka huu, likiwemo hilo ambalo imelitwaa kwa mara ya kwanza. Baadhi ya mataji mengine ambayo Madrid imefanikiwa kutwaa mwaka huu ni yale ya Ligi ya Mabingwa Ulaya, Kombe la Mfalme (Copa de Rey). Madrid ilianza kutema cheche zake dakika ya 37 baada ya beki wa timu hiyo, Sergio Ramos, kufunga bao zuri kwa kichwa akimalizia kona iliyochongwa kiustadi na kiungo Toni Kroos, bao ambalo lilisimama hadi kumalizika kwa kipindi cha kwanza. Mabingwa hao wa Ligi ya Mabingwa Ulaya msimu uliopita, walikianza kwa kasi kipindi cha pili na kufanikiwa kupata bao la pili dakika ya 51, lililofungwa na winga, Gareth Bale, bao lililowamaliza kabisa mabingwa hao wa Amerika ya Kusini. Katika mchezo huo, Ramos, alichaguliwa kuwa mchezaji bora wa mechi hiyo kutokana na mchango alioutoa kwenye timu yake, licha ya Pepe na Kroos kuonyesha kiwango cha hali ya juu. Ushindi huo umeendeleza mwendo mzuri wa Real Madrid msimu huu, ambapo kwa sasa imecheza michezo 22 ya mashindano mbalimbali bila kufungwa. Kocha wa timu hiyo, Muitaliano Carlo Ancelotti, amefurahishwa na ushindi huo na kujivunia kwamba timu yake ni bora duniani kwa sasa. “Nafurahi kuchukua ubingwa huu, naamini tunamaliza mwaka vizuri kwa kucheza michezo 22 bila kufungwa, lakini bado tutaendelea kujituma ili tuweze kumaliza mwaka vizuri kwa kuwa bado haujaisha. Tunataka msimu wa 2015 uwe wa ushindi kama 2014,” alisema Ancelotti.	2
587	LONDON, UINGEREZA WAZIRI Mkuu wa Uingereza, , amesema hataogopa kuwa mkweli kwa Rais Donald Trump wa Marekani iwapo rais huyo atatoa matamshi yasiyokubalika. May alisema haya wakati akijiandaa kukutana na Trump Ijumaa ijayo na baada ya maandamano makubwa yaliyofanywa na wanawake jijini London na kwingineko duniani kupinga mtizamo wa Trump dhidi ya wanawake juzi. Baada ya kura ya kujiondoa Umoja wa Ulaya mwaka jana, Uingereza imekuwa ikiangazia namna inavyoweza kuboresha uhusiano na Marekani na mataifa mengine yaliyo nje ya umoja huo, ili kudhihirisha kwamba hatua yake hiyo haijaathiri ushirikiano na nchi nyingine. Inaelezwa kuwa mazungumzo kati ya wawili hao yatakuwa ni fursa muhimu kwa May ambaye tangu mwanzo ameonekana kujenga uhusiano mzuri na watu wa karibu na Trump. Kwa mujibu wa May, watatumia pia fursa hiyo kujadili mpango wa biashara huria na umuhimu wa Jumuiya ya Kujihami ya Magharibi (NATO).	0
588	WAANDISHI WETU, DAR ES SALAAM MKUU wa Mkoa wa Dar es Salaam, Paul Makonda, amewataka wananchi wanaoishi maeneo ya mabondeni kuhama kwa hiyari yao kutokana na mvua zinazoendelea kunyesha ili kuepusha madhara ambayo yanaweza kujitokeza. Akizungumza wakati wa ziara aliyoifanya kutembelea maeneo yaliyokubwa na mafuriko jana, Makonda alisema kwa mujibu wa taarifa ya utabiri wa hali ya hewa, mvua zitaendelea kunyesha hivyo ni vyema kuchukua tahadhari mapema katika maeneo yao.  “Nitoe tahadhari kwa wanaoishi katika maeneo hatarishi kuondoka wenyewe katika maeneo hatarishi kwa kuwa mvua ndio kwanza zimeanza kwa mujibu wa utabiri wa hali ya hewa,” alisema Makonda. Alisema Serikali ya si ya kidikteta hivyo haitawaondoa kwa kutumia ubabe bali itaendelea kuwasihi kufanya hivyo ili wabaki salama na mali zao. “Mwaka 2012 watu walipatiwa viwanja Mabwepande ili wahame mabondeni na wengine wakajitolea kuwajengea nyumba lakini waliuza na kurudi mabondeni. “Jana(juzi) tumefanya kazi kubwa ya kuwasiliana na Mungu aachie nafasi jua liwake hivyo tutumie nafasi hiyo kwa kutafuta makazi salama na kuondoka mabondeni,” alisema Makonda.  Makonda aliwataka pia kufuata taratibu za ujenzi wa makazi kama sheria ya mipango miji inavyoelekeza. “Tunaadhibiwa kwa kutokufuata taratibu za usafi wa mazingira na ujenzi hasa kujenga bondeni, kujaza vifusi bila kufuata taratibu husika na kusababisha wananchi wengine kukumbwa na mafuriko,” alisema Makonda. Aliwashauri wakazi wa jiji hilo kuacha tabia ya kuchota maji ya mito kwa matumizi ya nyumbani jambo ambalo linaweza kusababisha magonjwa ya mlipuko. “Kuna watu wanatumia mvua hizo kuachilia maji ya chooni kwenda mitoni na baadhi ya wakazi kuchota maji ya mtoni kwa matumizi ya nyumbani, hatuna shida ya maji hivyo kwa Jiji la Dar es Salaam tuna zaidi ya lita milioni 504 ambayo ni salama hivyo tusijitafutie magonjwa ya mlipuko,” alisema Makonda. Alisema Serikali inaendelea na ukarabati wa kurejesha miundombinu yote ya umma iliyoharibiwa na mafuriko hasa katika maeneo ya Jangwani na Sinza. “Kuanzia leo(jana) saa tisa mchana tunatajia kufungua njia zilizokuwa zimefungwa kwa kushirikiana na Tanroads (Wakala wa Barabara) mkoa ambao wapo kazini kuhakikisha njia hizo zinapitika,” alisema Makonda. Hata hivyo Makonda alisema mpaka sasa wanakusanya taarifa kamili juu ya athari zilizojitokeza.  Kwa upande wao wakazi wa Sinza wamemlalamikia mkandarasi anayejenga Daraja la mto Ng’ombe linalounganisha Sinza na Manzese maarufu kama daraja la Salma Kikwete kwa kushindwa kuwasikiliza walipomtahadharisha kuhusiana na kujenga daraja dogo la muda ambalo halikuwa na uwezo wa kupitisha maji mvua zinaponyesha. Mmoja wa wakazi hao ambaye ni mjumbe wa Serikali ya Mtaa wa Sinza E, John Buleta, alisema baada ya mkandarasi huyo kuweka makaravati na kuuchepusha mto walimfuata na kumwonya juu ya mafuriko ambayo yangeweza kutokea. “Alikuwa jeuri na kukaidi akisema wamefanya upembuzi yakinifu katika mto huo, tulimwomba afunge njia hiyo na watumie njia nyingine mbadala ili waendelee na ujenzi lakini hakukubali,” alisema Buleta. Alisema hata mvua ilipoanza kunyesha walimwomba afungulie njia ya kupita kwa kuwa yasingeweza kupita katika makaravati hayo akakaidi. “Matokeo yake maji yalikosa njia ya kupita na kuingia katika makazi ya watu na kuharibu mali na kuwaacha wakiwa hawana pa kulala,” alisema Buleta.     Wakati huohuo, zaidi ya nyumba 30 zimekumbwa  na mafuriko katika eneo la Vingunguti na kupewa hifadhi katika nyumba za majirani. Akizungumza na MTANZANIA Mstahiki Meya wa Manispaa ya Ilala, Omary Kumbilamoto, alisema mvua hizo zineleta madhara ya uharibifu wa mali na kuhatatisha usalama wa wananchi wake. Alisema chanzo cha mafuriko hayo ni kiwanda kimoja cha tambi kilichojengwa maeneo hayo ambacho kimezuia maji kupita kwa urahisi. “Awali hakukuwa na shida ya mafuriko katika eneo hili lakini baada ya kujengwa kiwanda miundombinu imezuiwa na kusababisha mafuriko,”alisema Kumbilamoto. Alisema tayari ametoa taarifa katika Ofisi ya Mkuu wa Mkoa ili kutafuta suluhu ya jambo hilo. ” Hawa ndugu zetu wamehifadhiwa kwa majirani lakini wengi Simu, magodoro, makochi na vyakula vimeharibika kabisa kwakuwa maji yalikuwa yanafika hadi magotini,”alisema Kumbilamoto.	1
589	 WANAUME wametakiwa kutoa ushirikiano na kuhakikisha kwamba akinamama wanafuata uzazi wa mpango kwa ajili ya kulinda afya zao na za watoto na kupata muda wa kufanya shughuli za maendeleo.Hayo yalisemwa na Waziri wa Afya, Hamad Rashid Mohamed wakati akizungumza na wanawake wa mkoa wa kaskazini Kivunge ambapo wanawake wengi walisema wanaume ndiyo kikwazo katika kutekeleza uzazi wa mpango.Rashid alisema kwa mujibu wa takwimu zilizopo za uzazi wa mpango katika Bara la Afrika, Zanzibar ipo nyuma katika kutekeleza uzazi wa mpango wenye kutoa unafuu mkubwa kwa wanawake katika kuimarisha afya zao na kufanya shughuli za maendeleo.Alisema utafiti unaonesha kwamba wanawake waliojiunga na uzazi wa mpango, afya zao ni nzuri pamoja na watoto wao huku wakipata muda mrefu wa kushughulikia familia zao pamoja na baba watoto.Alibainisha kuwa njia zote zinazotumika na wanawake hao kwa ajili ya uzazi wa mpango upo salama zikiwa zimethibitishwa na taasisi za kimataifa kwa ajili ya usalama wa wanawake.“Njia zote zinazotumika za uzazi wa mpango zipo salama zikiwa zimethibitishwa na taasisi za afya ikiwemo za kimataifa kuona kwamba mwanamke anakuwa salama kiafya wakati anazitumia,” alisema.Katibu Mkuu, Wizara ya Afya Asha Abdalla Ali alisema njia zote zinazotumiwa za uzazi wa mpango zipo salama kwa afya za wanawake na kwamba zimethibitishwa na taasisi za kimataifa za afya likiwemo Shirika la Afya la Umoja wa Mataifa(WHO).Aliwataka akinamama kufuata masharti ya uzazi wa mpango ambao husaidia kulinda afya za watoto na kupambana na matatizo ya utapiamlo ambayo huleta madhara makubwa kwa ukuaji wa watoto.“Tunalo tatizo la utapiamlo kwa watoto wetu ambalo kwa kiasi kikubwa linachangiwa na kushindwa kufuata masharti ya uzazi wa mpango na kuzaa mtoto mwengine bila ya kufikisha muda wa kumuachisha ziwa,” alisema.Zanzibar inatajwa kuwa na kiwango cha asilimia 32 cha akinamama kutumia uzazi wa mpango ambacho ni kidogo huku juhudi za makusudi zinahitajika katika kutoa elimu zaidi vijijni. Mkazi wa Mkwajuni Mkoa wa Kaskazini Unguja, Asia Iddi alisema wapo tayari kufuata uzazi wa mpango lakini tatizo kubwa lipo kwa waume zao ambao ndio wenye ruhusa kwa mujibu wa Sheria za Ndoa.	1
590	MWANDISHI WETU – DODOMA DHANA ya afya moja ambayo hujikita katika kujumuisha sekta zote za afya katika kujiandaa, kufuatilia na kukabili magonjwa yanayomwathiri binadamu, imeendelea kufundishwa kwa wataalamu wa sekta ya afya, kilimo na mifugo, huku wakitakiwa kuimarisha udhibiti wa magonjwa ambukizi kati ya binadamu na wanyama ambayo hutokea mara kwa mara. Akizungumza jana wakati wa kufungua mafunzo hayo jijini Dodoma, Mkurugenzi wa Idara ya Menejimenti ya Maafa Ofisi ya Waziri Mkuu, Kanali Jimmy Matamwe, alisema kuwa ushirikiano wa wataalamu na sekta za afya kwa kutumia dhana ya afya moja hivi sasa ni ajenda ya dunia. Alisema kuwa dhana hiyo imekusudiwa kutumika maeneo ya mipakani ambako mwingiliano huchochewa na wasafiri kutoka eneo moja kwenda jingine, ongezeko la watu duniani, mabadiliko ya tabia nchi, utandawazi, ongezeko la mahitaji ya maji na chakula. “Mafunzo haya ni muhimu sana nchini kwa kujenga uwezo wa nchi katika utayari wa kukabiliana na magonjwa yanayosambazwa na wanyama na kuathiri wanyama na binadamu.  “Tanzania tumeambiwa yupo mgonjwa wa corona19, ambapo tumeambiwa mgonjwa anaendelea vizuri na matibabu na Serikali inaendelea kuchukua hatua madhubuti za kuhakikisha ugonjwa huu unadhibitiwa ili usisambae nchini,” alisema Kanali Matamwe.  Awali akizungumza katika mafunzo hayo, Mkuu wa Ndaki ya Mifugo, Chuo Kikuu cha Kilimo cha Sokoine (SUA), Profesa Amandus Muhairwa, alisema kuwa sekta za afya zikishirikiana katika kudhibiti magojwa, zitasaidia kuimarisha afya ya binadamu kwa kuwa kila sekta itakuwa inachukua tahadhari kwa wakati.	3
591	KHAMIS SHARIF-ZANZIBAR IMEELEZWA kuwapo matangazo ya uuzwaji wa dawa za kuongeza nguvu za kiume kiholelo, ni moja  ya sababu zinazochangia kuongezeka vitendo vya udhalilishaji kijinsia dhidi ya wanawake na watoto. Kauli hiyo, ilitolewa wakati wa tamko la pamoja kwa taasisi  mbalimbali ambazo ni wadau wa kupinga udhalilishaji katika maadhimisho ya siku 16 za kupinga ukatili wa kijinsia nchini, Kikwajuni mjini Unguja jana Akiwasilisha tamko hilo kwa waandishi wa habari, Jamila Mahmoud Juma   kutoka Chama cha Wanasheria Wanawake Zanzibar (ZAFELA), alisema kumekua na idadi kubwa ya matangazo katika vyombo vya habari kutangaza matumizi ya dawa kuongeza nguvu za kiume kiholela, huku ikibainika watumiaji si waathirika wa matatizo hayo. Alisema  wakati mwingine nguvu hizo husababisha kutumika kinyume na sheria na taratibu, hali ambayo husabaisha udhalilishaji unaoshuhudiwa siku hadi siku. ‘’Kuna juisi za tende siku hizi zinatangazwa, viagra, kahawa maarufu kama ‘alkasusi’ inayosemekana inachochea nguvu za kiume, jamii haijiulizi nguvu hizo zikiongezeka zinatumika wapi, kwa binaadam au wanyama? Tunaziomba mammlaka zifanye uchunguzi wa matumizi ya dawa hizi,’’alisema. Pia aligusia kuibuka wahadhiri wa dini wanaotoa maneno ya kashfa na yasiofaa kimaadili, bila ya kuangalia nani na nani atakayesikia ujumbe huo. Alisema wengine wanafundisha namna ya kuaminiana kimapenzi na mke na kutoa mada za namna ya mwanamke pekee anavyopaswa kumshughulikia mume. Washiriki wa mkutano huo, walisema ‘’kuna sheikh mmoja anasema hadharani, eti anapenda mwanamke mwenye umbile fulani, sasa wanaomsikiliza wafanye nini,’’ alisema. Alisema ni uwazi usiopingika,hivi sasa kada ya dini imevamiwa na kunatolewa mihadhara ambayo ina mkashifu mwanamke pasipo kuangaliwa kwa namna gani wanaiathiri jamii. ‘ Mchangiaji  Malik Shahraan kutoka Zanzibar Cable TV  alisema Serikali na wadau wengine wa kupinga vitendo hivyo wanapaswa kuwa makini pamoja na kuwachukulia hatua stahiki wote watakaohusika. Tamko hilo, limetolewa na taasisi kama Chama cha Waandishi wa Habari Wanawake Tanzania (TAMWA) Zanzibar, Chama cha Wanasheria Wanawake Zanzibar (ZAFELA), Jumuiya ya Wanawake wenye ulemavu Zanzibar na ZAFAKH  ambazo kwa pamoja zinalengo la kupambana na vitendo vya udhalilishaji.	3
592	NA MWANDISHI WETU MWIMBAJI wa muziki wa injili, Rebecca Malope ambaye ni raia wa Afrika Kusini, anatarajia kuongeza nguvu katika Tamasha la Krismasi linalotarajia kufanyika Desemba 25 kwenye ukumbi wa Diamond Jubilee jijini Dar es Salaam. Mwenyekiti wa kamati ya maandalizi ya tamasha hilo, Alex Msama, alisema mwimbaji huyo atakuwa jukwaa moja na wenzake, Sarah K wa Kenya na Ephraim Sekeleti wa Zambia. Msama alisema kamati yake inaendelea na mchakato wa kufanikisha tamasha hilo ambalo ni mwendelezo wa Tamasha la Amani lililofanyika Oktoba 4 Uwanja wa Taifa jijini Dar es Salaam. Aidha, Msama alisema Watanzania walichukilie tamasha hilo kama sehemu ya kurudisha shukrani kwa Mungu baada ya kutupitisha katika kipindi kigumu cha uchaguzi mkuu ambao ulifanyika kwa amani na utulivu ingawa kulikuwa na viashiria vya uvunjifu wa amani. Msama alisema waimbaji wa Tanzania watakaosindikiza tamasha hilo ni pamoja na Rose Muhando, Upendo Nkone, Joshua Mlelwa, Kwaya ya Wakorintho wapili huku kamati ikiendelea na mchakato wa kufanikisha tamasha hilo.	4
593	Na Malima Lubasha – Serengeti   UWANJA wa ndege wa Mugumu, Wilaya ya Serengeti mkoani Mara ambao Waziri wa Malisili na Utalii, Dk. Hamisi Kigwangalla amesema utajengwa ili kufungua njia ya utalii maeneo ya kaskazini na Hifadhi ya Taifa ya Serengeti, unadaiwa malimbikizo ya kodi zaidi ya Sh milioni 800. Deni hilo limebainika katika Kijiji cha Robanda, wakati wa hafla ya kutambulisha  tuzo iliyopata Hifadhi ya Taifa ya Serengeti kwa kuwa hifadhi bora Afrika. Ilielezwa deni hilo, linatokana na kodi ya ardhi ya Sh milioni 500 na riba Sh milioni 300 tangu mwaka 2006 ambapo ulikuwa ujengwe kwa ubia kati ya Halmashauri ya Wilaya ya Serengeti na Kampuni ya ya Grumeti Reserves Ltd. Dk. Kigwangalla alisema kuna changamoto za kukuza na kuendeleza utalii eneo hili, wanategemea kujenga viwanja vya ndege vya Mugumu na Simiyu ili kufungua milango ya utalii. Alisema hadi sasa shughuli zilizoshafanyika, ni usanifu wa mradi,uthaminishaji wa eneo na kutoa fidia ya Sh milioni 400, kibali cha tathmini ya athari za mazingira na kijamii  ikiwa ni pamoja na kibali cha ujenzi wa uwanja wa ndege wa hadhi ya kimataifa. Mwaka 2006, Grumeti Game Reserves ilitoa Sh milioni 400 kwa ajili ya kulipa fidia wananchi waliokuwa wanaishi eneo hilo na kuhamisha Shule ya Msingi Burunga. Kwa nyakati tofauti Mkurugenzi Mtendaji wa Halmashauri ya Serengeti, Juma Hamsini, alisema deni hilo ilinazidi kuongezeka kwa tangu Desemba, mwaka jana wakati wa kikao cha ALAT. Mamlaka ya Mapato Tanzania (TRA) Mkoa wa Mara, ilikuwa inadai Sh milioni 700. Mkuu wa Wilaya hiyo, Nurdin Babu, aliitaka Wizara ya Maliasili na Utalii kulichukulia kwa uzito wake jambo hili ili wageni wa ndani na nje waweze kutua hapo hapo.	1
594	NEW YORK, MAREKANI NYOTA wa muziki kutoka nchini Canada, Aubrey Graham ‘Drake’, amesema bingwa wa tenisi duniani, Serena Williams, hakuwa na bahati katika hatua ya nusu fainali ya mchezo wa tenisi dhidi ya Roberta Vinci. Inasemekana kuwa Drake anatoka na mwanadada huyo ambaye ametolewa katika michuano ya wazi ya US nchini Marekani. “Serena alionyesha uwezo wake lakini hakuwa na bahati katika mchezo huo, wengi tulikuwa na matumaini kwamba anaweza kuingia hatua ya fainali, lakini haikuwa siku yake na ndiyo maana akatolewa,” alisema Drake. Iko wazi kuwa msanii huyo amekuwa anatokea katika michezo mbalimbali ambayo Serena anacheza hata katika fainali za Wimbledon zilizomalizika mwezi uliopita na baada ya hapo walionekana kuwa pamoja katika mazingira ya mapenzi.  	4
595	 Rais John Magufuli ametangaza msamaha kwa wafungwa 4,477 kama sehemu ya maadhimisho miaka 57 ya Uhuru wa Tanzania.Ametangaza msamaha huo Ikulu jijini Dar es Salaam mchana wa leo, Ijumaa na kueleza kuwa kati ya wafungwa hao, 1,176 watatoka siku ya Uhuru Jumapili, Desemba 9.Ameongeza kuwa wafungwa watakaoachiwa huru ni pamoja na wagonjwa, wazee wa kuanzia miaka 70 na kuendelea, wafungwa walioingia gerezani wakiwa wajawazito, walioingia na watoto, pamoja na wafungwa wenye ulemavu wa mwili na akili.“Nimeamua pia kwamba, wafungwa ambao tayari wamekwishatumikia robo ya vifungo vyao, wapunguziwe robo ya adhabu zao baada ya punguzo la kawaidala theluthi moja ya Sheria ya Magereza,” alisema.Rais Magufuli pia ameeleza kuwa msamaha huu hautawahusu baadhi ya wafungwa ambao walikuhumiwa kunyongwa, kifungo cha maisha au kwa makosa ya dawa za kulevya, biashara za binadamu, makosa ya unyang’anyi , na kukutwa na viungo vya binadamu.Mengine ni kupatikana na silaha, makosa ya shambulio la aibu, uhujumu uchumi, rushwa, ubadhirifu, ujangili na wafungwa waliowahi kupunguziwa kifungo.Tofauti na hilo, Rais Magufuli ametangaza siku hiyo ya maadhimisho ya Uhuru kuwa siku ya mapumziko huku akitoa wito kwa Watanzania kuutafakari uhuru wa nchi na kuuenzi.Mwaka huu sherehe hizohazitafanyika na fedha kiasi cha Sh bil 1 zilitengwa kuadhimisha sherehe hizo zitatunika kujenga hospitali jijini Dodoma itakayopewa jina la Uhuru.	1
596	 Na SWAGGAZ RIPOTA IMESHAFAHAMIKA kuwa Dylan au Abdulatif ni mtoto wa Diamond Platnumz aliyezaa na mwanamitindo Hamisa Mobetto, siri hiyo iliyofichwa kwa muda mrefu  ilifichuliwa na Chibu Dangote mwenyewe katika mahojiano na moja ya redio kubwa nchini. Baada ya Diamond kuweka bayana ukweli wote mashabiki na watu maarufu mbalimbali nchini wamekuwa na maoni yao huku kila mtu akiwa upande wake ambapo wengi wametokea kumuelewa zaidi Diamond Platnumz. Kiu kubwa ya Hamisa Mobetto ilikuwa ni kuionyesha jamii kuwa hadanganyi, anasema ukweli kuhusu kubeba ujauzito wa Diamond ndiyo maana ilimlazimu kutumia nguvu ya ziada katika kuonyesha picha na video za chumbani akiwa na Chibu wakati anafahamu wazi hayo hayakuwa makubaliano yao. Diamond Platnumz aliweka wazi kuwa alihitaji iwe siri, japo ingekuja kufahamika lakini si kwa mtindo ambao Hamisa  aliutumia unaotengeneza mazingira mabaya kwa makuzi ya mtoto wao na mzazi mwenzake na Diamond (Zari). Sakati hilo limekuwa kubwa na kuzua gumzo kwa mastaa wengine ambao nao wametoa mtazamo wao kuhusu uhusiano huo. Watu wengi wakiwemo mastaa na viongozi mbalimbali wametokea kumkubali Diamond Platnumz kwa uamuzi wa kukubali kubeba majukumu yote ya baba kama kuhudumia ujauzito mpaka mtoto alipozaliwa. Miongoni mwao ni mwigizaji Yobnesh Yusuph ‘Batuli’, Mbongo Fleva Joseph Haule ‘Profesa Jay’ ambaye pia ni Mbunge wa Mikumi (Chadema), mwigizaji Shamsa Ford na Mkuu wa Mkoa wa Dar es Salaam Paul Makonda. Mastaa wengine ni Miss Tanzania 2006, Wema Sepetu ambaye kwa sasa mwigizaji. Pia kuna waliowahi kuwa wapenzi wa mastaa Barnaba (Zuumela) na Faiza Ally, mzazi mwenzake na mkongwe wa Hip Hop ambaye ni Mbunge wa Mbeya Mjini (Chadema), Joseph Mbilinyi. ZUUMELA AMTUPIA DONGO BARNABA Huyu ni miongoni mwa mastaa walioguswa na ujasiri wa Diamond Platnumz wa kukiri kosa na kukubali kuomba radhi kutokana na tukio la kumsaliti na kuzaa nje ya uhusiano wake na Zari. Mrembo huyo ambaye aliachana na Barnaba miezi kadhaa iliyopita na kuwa na mpenzi mwingine anayemwita (), aliandika hayo kwenye ukurasa wake wa Mtandao wa Kijamii wa Instagram ambayo  yalionekana wazi kuwa ni dongo kwa X wake huyo. Aliandika: “Wanaume wote wangekuwa kama Diamond Platnumz na Kevin Hart walaah hata mimi ningekuwa bado kwenye mahusiano yangu, acha nikapambane na husband wangu mpya.” Mwisho alimalizia kwa kuwatakia mashabiki mchana mwema huku akisisitiza mpenzi wake mpya hapendi uswahili kwa kuwa kuna watu wanasubiri aseme chochote ili wakazue gumzo kwenye mitandao ya kijamii. FAIZA ALLY Mwanamitindo Faiza Ally yeye aliandika: “Naona umeona aibu mtoto mdogo kama Diamond anavyoweza kuwa ‘responsible’ na watoto pamoja na ujinga wote unaoendelea, haya na aibu ikakushika kuona kuna watoto uliowazidi umri wanakuzidi akili.” Aliandika mengi ambayo yalionekana wazi kuwa na nia ya kumkashfu mzazi mwenzake, Sugu juu ya suala zima la kutomjali mtoto wao wa kike Sasha, madai ambayo amekuwa akiyarudia mara kwa mara. Hata hivyo, Sugu kupitia ukurasa wake wa Instagram alionyesha kuwa tuhuma hizo si za kweli kwani amekuwa akilipa ada ya shule ya mwanaye huyo  licha ya mzazi Faiza kuweka vikwazo ikiwa ni pamoja na kumkataza kuonana na mwanaye. Sugu alikwenda mbali zaidi kwa kuweka stakabadhi za malipo ya ada jambo lililozima tuhuma hizo za Faiza. Katika posti hiyo, Sugu aliandika: “Huwa sipendi kuposti mambo haya lakini imenibidi, hizi ni bank slips za ada ya mwisho niliyolipa kwenye shule ya chekechekea aliyokuwa anasoma mwanangu za mwezi wa 5 mwaka huu 2017 ambako alishamaliza. “Mwezi huu ilikuwa nimhashie Shule ya Feza pale Mikocheni, lakini from no where mama yake ghafla akanizuia na kusema hahitaji tena nilipe ada na hata kunizuia nisimuone tena mwanangu Sasha! “Na ana uwezo wa kumlipia ada ambapo niliwasiliana na uongozi ili niweze kulipa ada hata kama nimepigwa marufuku kumwona mwanangu bila sababu… # hivi kama ni nyie mngefanyaje?”	4
597	 SHIRIKA la Afya Duniani (WHO) Tanzania limesisitiza halijasema wala halina ushahidi kuna ugonjwa wa Ebola nchini kama taarifa zinazosambaa zinavyodai. Pia imekanusha kutambua taarifa zinazosambaa kupitia vyombo vya habari zinazodai serikali ya Tanzania imekataa kutoa taarifa za Ebola kwa shirika hilo. Ufafanuzi huo wa WHO umekuja baada ya serikali kumwita Mwakilishi Mkazi wa shirika hilo nchini , Dk Tigest Mengestu ili kupata kwa kina hoja ya shirika hilo kuhusu taarifa hizo zinazosambaa kwenye vyombo mbalimbali vya habari. Msemaji wa Serikali, Dk Hassan Abbas jana alieleza kuhusu hatua hiyo ya serikali kumwita Mwakilishi huyo Mkazi ili kuzungumza naye. Kwa mujibu wa ukurasa wa Twitter wa Dk Abbas, Naibu Waziri wa Mambo ya Nje na Ushirikiano wa Afrika Mashariki, Dk Damas Ndumbaro ndiye aliyekutana na mwakilishi huyo wa WHO. Dk Abbas alisema katika mazungumzo hayo, mwakilishi huyo alisisitiza kuwa WHO haijasema wala haina ushahidi wowote kuwa Tanzania kuna Ebola. “Katika mazungumzo hayo pia WHO imeafiki kuwa kama kuna mahitaji ya kupata taarifa zaidi kutoka serikali ya Tanzania, lazima utaratibu ulioaInishwa katika miongozo ya taasisi hiyo na ambayo imeridhiwa na serikali ifuatwe kikamilifu,” alisisitiza Dk Abbas. Hivi karibuni vyombo vya habari vikiwemo vya kimataifa, vilinukuu shirika hilo likidai kuwa serikali ya Tanzania imekataa kutoa taarifa kuhusu uwepo wa mtu anayedhaniwa kufa kwa ugonjwa wa Ebola.Katika taarifa yake ya malalamiko, shirika hilo limeeleza kwamba uwazi na kasi katika kukabiliana na virusi vya ugonjwa huo hatari ni muhimu katika kudhibiti mlipuko ambao tayari umetajwa kuwa janga la afya duniani. Taarifa iliyotolewa na shirika hilo ilidai kuna mgonjwa aliyefariki dunia jijini Dar es Salaam Septemba 8, mwaka huu, akidhaniwa kuwa alikufa kwa ugonjwa huo.Hata hivyo, Septemba 14, mwaka huu, shirika hilo lilibainisha limepokea taarifa rasmi kutoka serikali ya Tanzania hakuna mgonjwa yeyote wa ebola nchini. Aidha shirika hilo lilisema kuwa baada ya kupokea taarifa hiyo, limeiwasilisha kwa nchi wanachama ikiwa ni moja ya taratibu na kanuni za kimataifa za afya. Lilisisitiza linaendelea kufanya kazi bega kwa bega na Tanzania kuzuia, kutambua na kuthibitisha endapo itatokea mtu kuathirika na ugonjwa huo. “Timu ya wataalamu imesambazwa Tanzania kwa ajili ya kufuatilia na kusaidia kwa karibu kuzuia ugonjwa huo kuingia Tanzania,” ilisema taarifa ya shirika hilo katika mtandao wa WHO Afrika. Tangu kuwepo taarifa za kuibuka kwa ugonjwa huo katika nchi zilizo jirani na Tanzania ikiwemo Jamhuri ya Demokrasia ya Congo (DRC) na Uganda, Tanzania ilichukua tahadhari ya kukabiliana na kusambaa kwa ugonjwa huo nchini. Waziri wa Afya, Maendeleo ya Jamii, Jinsia, Wazee na Watoto Ummy Mwalimu amesema hakuna mgonjwa aliyethibitika kufa au kuathirika na ugonjwa huo. Alisema serikali imejiandaa kukabili mlipuko wa ugonjwa huo na imefanya majaribio kujua ilivyojianda ikiweka tayari vituo vya kuwatenga waathiriwa.	1
598	 OPERESHENI maalumu inayofanywa na Naibu Waziri wa Ardhi, Nyumba na Maendeleo ya Makazi, Dk Angeline Mabula kupita ofisi moja hadi nyingine kuzibana taasisi na kampuni zinazodaiwa kodi ya pango la ardhi, imeuangukia Mgodi wa Dhahabu wa Geita (GGM) mkoani Geita.Imebainika kuwa mgodi huo hauna hatimiliki ya eneo hilo, lenye ukubwa wa kilomita za mraba 196.27 sawa na takriban hekta 19,927 tangu kuanzishwa kwake mwaka 2000, hivyo kushindwa kulipa kodi ya pango la ardhi.Juzi Dk Mabula alitembelea mgodi huo wa dhahabu wa Geita, kufuatilia ulipaji kodi ya pango la ardhi sambamba na kuangalia iwapo mgodi huo una hatimiliki ya ardhi katika eneo hilo.Pamoja na kuipongeza GGM kwa kuwa mlipaji mzuri wa kodi ya serikali, Dk Mabula alisema eneo la mgodi huo linapaswa kupimwa, kutokana na kuwa katika mipango miji na sheria yake inaelekeza maeneo yote ya mipango miji, kupimwa na kupangiwa matumizi.“Eneo la mgodi GGM lazima lipimwe na kupangwa kwa kuwa ndani ya mgodi kuna maeneo ya makazi, ofisi na matumizi mengine na vyote hivyo lazima vioneshwe katika ramani,” alisema Mabula.Alisema upimaji katika mgodi wa GGM ni muhimu, kwani utaondoa migogoro ya ardhi, ambayo baadhi husababishwa na wananchi kuingia maeneo ya mgodi.Alitoa mfano wa mgodi wa Nyamongo uliopo Tarime mkoani Mara, akisema baada ya kupimwa, umeepusha migogoro iliyokuwa ikitokea sambamba na kulipa kodi ya pango la ardhi.Mshauri wa Masuala ya Sheria ya Mgodi huo, Elizabeth Karua alimweleza Dk Mabula kuwa GGM imekuwa ikilipa kodi mbalimbali serikalini, lakini haijawahi kulipa kodi ya pango la ardhi kwa kuwa ina leseni maalumu ya uchimbaji madini.Kwa mujibu wa Karua, Mgodi wa Dhahabu wa Geita ulio chini ya kampuni ya AngloGold Ashanti ya Afrika Kusini, katika kipindi chote cha shughuli zake, haujawahi kupewa wito wa kutakiwa kulipa kodi ya pango la ardhi na umekuwa ukizingatia Mkataba wa Uendelezaji Uchimbaji Madini.Aliomba mgodi huo kupewa wiki mbili, kushauriana na uongozi wa juu kuhusu suala hilo kwa kuwa ujio huo ulikuwa wa kushtukiza. Mabula aliupa mgodi huo hadi Julai 29 mwaka huu, kuja na majibu kuhusu suala hilo.Mkuu wa Kitengo cha Kodi Wizara ya Ardhi, Nyumba na Maendeleo ya Makazi, Denis Masami alisema kodi ya pango la ardhi, inapaswa kulipwa na haina uhusiano wowote na leseni za uchimbaji madini, kwa kuwa mmiliki wake anakuwa kama amepangishwa eneo. Alieleza kuwa sheria ya Tanzania imetamka bayana kuwa ardhi itakuwa chini ya Rais.Alisisitiza kuwa kodi ya pango la ardhi inalipwa, kama zinavyolipwa ankara za umeme na maji.Kwa mujibu wa Masami, cha muhimu katika suala la kodi ya pango la ardhi ni umilikishwaji ambapo Mgodi wa Dhahabu wa Geita unatakiwa kutambulika, kwa kuwa na nyaraka sahihi za umiliki na kusisitiza tafsiri ya sheria ya madini siyo sehemu ya ardhi.Mkurugenzi Mtendaji wa Mgodi wa Dhahabu wa Geita, Richard Jordison alieleza kuwa ofisi yake iko tayari kushirikiana na Wizara ya Ardhi, Nyumba na Maendeleo ya Makazi, kuhakikisha suala hilo linapata mwafaka ili kuondoa migogoro.	1
599	 WAZAZI wenye watoto waliomaliza darasa la saba wameaswa kuwasimamia na kutowaacha wakizagaa mitaani katika kipindi watakachokuwa nao kabla ya kujiunga na kidato cha kwanza Lengo ni kuhakikisha watoto hao wanabaki na maadili waliyopatiwa katika shule walizomaliza na kuedelea nayo wanapojiunga na elimu ya sekondari ili kuwa na watoto wenye maadili mpaka vyuo vikuu.Rai hiyo ilitolewa na ofisa elimu wa taaluma wilaya ya Ilala Mwanahamisi Mringo, kwa niaba ya ofisa elimu wa manisapaa ya Ilala katika mahafali ya wanafunzi wa darasa la saba na wa elimu ya awali katika shule ya Queens English Medium School iliyopo Stakishari Ukonga, jijini Dar es Salaam. Mringo aliwataka wazazi kutowaacha wanafunzi wakizagaa mitaani ila wawasimamie kwa kila wanachofanya ili waweze kuwa mabalozi wazuri wa shule walizotoka kimaadili wakiwa kidato cha nne mpaka vyuo vikuu. Alitaka wazazi wenye watoto kuwapeleka shule ya Queens kwani imetambuliwa na ofisi ya mkurugenzi wa manispaa ya Ilala kwa kutoa elimu bora mpaka kutunukiwa cheti maalumu.Meneja wa shule Anna Mwalongo akizungumza kwa niaba ya mkurugenzi mtendaji Samson Wassira alisema wamejikita katika kupambana na adui ujinga nchini na kila siku shule hiyo imezidi kuwa bora na kuimarika.	1
600	New York, marekani  RAIS Donald Trump amewashambulia wabunge wa Chama cha Democratic, akiwatuhumu kuchochea uchunguzi dhidi yake baada ya kutoa hati ya kumtaka wakili wake binafsi kutoa nyaraka za mawasiliano na Ukraine.  Wakati Trump akimshambulia vikali Mbunge wa Chama cha Democratic, Adam Schiff na kusema anatakiwa kukamatwa kwa uhaini, Australlia imethibitisha kwamba rais huyo hivi karibuni alimwomba Waziri Mkuu wa nchi hiyo, Scott Marrison na viongozi wa mataifa mengine, kumsaidia Mwanasheria Mkuu wa Marekani, William Barr kupata taarifa zitakazomsaidia kuufanya uchunguzi wa mshauri maalumu, Robert Muller kutiliwa shaka.  Muller aliongoza uchunguzi wa uingiliaji wa Urusi katika Uchaguzi Mkuu wa Marekani wa mwaka 2016. Trump pia hakuacha kuwashambulia watoboa siri ambao madai yao yalihusu mawasiliano yake ya simu na Rais wa Ukraine, Volodymir Zelensky mwezi Julai, ambayo  sasa yamesababisha kuanzishwa kwa uchunguzi wa Bunge linalodhibitiwa na Democratic wa kumshtaki.  Mwanasheria wake binafsi, Rudy Giuliani, anatajwa kuwa sehemu muhimu ya juhudi za kuiomba Ukraine kufanya uchunguzi dhidi ya familia ya mpinzani mkuu wa Trump uchaguzi ujao, Joe Biden, ambayo haijatuhumiwa kwa kufanya kosa lolote lile.  Juzi alipofanyiwa mahojiano na kituo cha utangazaji cha Fox, kuhusu hati hiyo ya Bunge, Giuliani alisema anatafakari hatua atakazozichukua. “Ninapima njia mbadala. Nitakusanya ushahidi wangu wote pamoja na mawasiliano ya ujumbe. Sijui, ikiwa wataniruhusu nitumie kanda za video na mawasiliano niliyorekodi.   “Nilikusanya ushahidi huu wote kabla ya uchunguzi wa Muller kumalizika, kwa hivyo ilikuwa wazi kuwa jukumu langu kama wakili wa Rais, mkutano wa mwisho ambao Waukraine waliuitisha, nililifanya wakati uchunguzi ulipomalizika,” alisema.  Schiff ambaye ni Mwenyekiti wa Kamati ya Bunge ya Kijasusi, na wenyeviti wa kamati nyingine mbili zinazoongozwa na Democratic, wametoa hati hiyo kwa Giuliani na kumpa hadi Oktoba 15 kuwa amewasilisha nyaraka hizo.  Huko Australia, Msemaji wa Serikali amethibitisha alipozungumza na kituo cha utangazaji cha ABC kwamba Trump aliwasiliana na Waziri Mkuu, Marrison, kuomba kumsaidia Mwanasheria Mkuu, Barr kupata taarifa zinazohusiana na uchunguzi wa Muller.  Kulingana na Gazeti la New York Times, lililowanukuu maofisa wawili wa Marekani ambao hawakutambulishwa, nakala ya maandishi ya mawasiliano hayo ilitolewa tu kwa kundi dogo la wasaidizi wa Trump ambao wanataka udhibiti mkali wa mawasiliano hayo.  Australia imesema iko tayari wakati wote kusaidia juhudi za kufungua njia kwenye uchunguzi wa masuala kadhaa na waziri mkuu huyo pia alikubali kufanya hivyo.  Uchunguzi mpya wa maoni uliochapishwa jana umeonyesha Wamarekani wamegawika juu ya ama kuunga mkono mashtaka dhidi ya Trump au kujiweka pembeni.	0
601	"    WASHINGTON, MAREKANI   	MWENDELEZO wa kashfa zinazomkabili Rais, Donald Trump, ikiwamo anayodaiwa yeye binafsi alimtaka  Mkurugenzi wa zamani  wa Shirika la Upelelezi Marekani (FBI), James Comey kuachana na uchunguzi dhidi ya mshauri wake wa usalama wa taifa Michael Flynn unatishia urais wake.   	Seneta Angus King, ambaye ni mwanasiasa huru japokuwa ameegemea Chama cha upinzani cha Democratic, iwapo taarifa hiyo mpya ni ya kweli uwezekano mkubwa unakuja kwa Trump kung’olewa.   	Ikulu  ya  Marekani, White House  ilikana  vikali  baada  ya  dondoo  hizo kuanikwa na kusababisha heka heka za  kupambana  na ripoti zilizoonekana kuwa na madhara kwa utawala  huu mpya.   	Taarifa  hizo kutoka kwa James Comey, zilifichuliwa na mtoa habari mmoja aliyeona kitabu cha kumbukumbu cha bosi huyo wa zamani wa FBI.   	Taarifa hizo mpya zinakuja wakati utawala wa Trump unaojiingiza matatizoni kila mara ukiwa bado unahangaika  kujisafisha kuhusu taarifa kuwa Trump alitoa  siri nyeti kwa  waziri wa mambo ya kigeni wa Urusi na balozi wa nchi hiyo  nchini  Marekani.   	Wakitetea  hatua  za  Trump, maafisa  walipuuzia  umuhimu na  usiri wa taarifa hizo, ambazo ziliwasilishwa  na  Israel chini ya  makubaliano ya kubadilisha taarifa za kijasusi.   	Na Trump  binafsi amesema ana haki zote kama rais  kubadilishana taarifa hizo zinazohusu ugaidi na usalama wa  safari za anga na Urusi.   	Pamoja na hayo washirika wa Marekani na baadhi ya wabunge wameeleza wasi wasi wao unaokaribia kuwa tahadhari.   	Seneta kutoka Republican, John McCain ametoa matamshi  makali  jana kuwahi  kutolewa  na kambi  ya  chama  hicho anachotoka Trump.   	McCain  amesema  hali  hii  sasa imekaribia  kiwango  cha kashfa  kubwa  ya  Watergate.   	“Kitu ninachoweza  kusema  ni  kuwa tuliisha  ona  filamu  hii hapo kabla. Nafikiri  inafikia  katika  kiwango  ambapo  ni  sawa  na Watergate na  viwango vya  kashfa  nyingine  ambazo  mimi  na wewe  tumekwisha  shuhudia. “   	Comey, ambaye Trump  alimfuta  kazi  wiki iliyopita, aliandika  katika kumbukumbu  baada  ya  mkutano  wa Februari  Ikulu mjini hapa kwamba  rais  mpya  alimuomba  kufunga uchunguzi  dhidi ya Flynn kuhusu mawasiliano   yake na  Urusi.   	Uchunguzi kuhusu  Flynn ulikuwa sehemu  ya ule mpana  zaidi kuhusiana  na  Urusi  kuingia  uchaguzi  wa  rais  mwaka  jana."	0
602	RAMADHAN HASSAN-DODOMA TAASISI ya Kuzuia na Kupambana na Rushwa (Takukuru) mkoani Dodoma imebaini Kampuni ya Leostart Engineering Co Ltd kulipwa zaidi ya Sh milioni 120 hewa katika mradi wa maji katika Kijiji cha Mlongia, Wilaya ya Chemba mkoani Dodoma. Kutokana na hali hiyo, kampuni hiyo imetakiwa kulipa fedha hizo ambapo hadi sasa imelipa jumla ya Sh milioni tano. Akizungumza na waandishi wa habari jana jijini hapa, Mkuu wa Takukuru mkoani Dodoma, Sostenes Kibwengo alidai kuwa mradi wa maji katika Kijiji cha Mlongia wilayani Chemba  wenye thamani ya Sh milioni 579.3 ulianza mwaka 2013 na kukamilika mwaka 2014. Hata hivyo alisema mradi huo haukuwa ukitoa maji hadi Takukuru ilipofuatilia na mkandarasi Leostart Engineering Co. Ltd kurudi katika eneo la mradi na kufanya marekebisho na sasa mradi unatoa maji. “Ufuatiliaji wetu ulibaini pamoja na mradi kuwa chini ya kiwango, pia mkandarasi alilipwa Sh milioni 120.2 zaidi ya thamani ya kazi zilizofanyika, hivyo pamoja na kurekebisha mradi ili utoe maji, tayari ameanza kurejesha serikalini fedha alizozidishiwa ambapo mpaka sasa ameishalipa Sh milioni tano,” alisema Kamanda Kibwengo. Alieleza kuwa wanaendelea kufuatilia utokaji wa maji na kuhakikisha mkandarasi huyo anarejesha kiasi cha fedha kilichosalia. Pia, alisema Takukuru Mkoa wa Dodoma imeokoa kiasi cha Sh milioni 94.7 huku ikiendelea kuchunguza miradi minne yenye thamani ya Sh milioni 261.042 ambayo imebainika kuwa na viashiria vya rushwa na udanganyifu. Kamanda Kibwengo alisema fedha  hizo ni kutoka katika miradi 26 ya maendeleo yenye thamani ya jumla ya Sh bilioni 6.6 katika sekta za elimu, maji, ujenzi, mifugo, kilimo na umwagiliaji, mapato na utawala. “Tumefuatilia na kukagua miradi 26 ya maendeleo yenye thamani ya jumla ya Sh bilioni 6.6 katika sekta hizo ambapo tumefanikiwa kuokoa Sh milioni 94.7 baada ya kuwa zimechepushwa katika miradi hiyo na hivyo kuongeza thamani ya jumla ya Sh milioni 261.042, ina viashiria vya rushwa na udanganyifu. “Ufuatiliaji wa miradi ya maendeleo una faida kubwa kwani pamoja na kuokoa rasilimali zinazochepushwa, unasaidia miradi hiyo kukamilika kwa wakati na kwa viwango stahiki, lakini zaidi ufuatiliaji huo unachochea ushiriki wa wananchi katika kuisimamia,” alisema Kamanda Kibwengo. Alisema kuwa katika kipindi hicho wameokoa jumla ya Sh milioni 297.1 pamoja na kushikilia magari matatu kutokana na ufuatiliaji wa kazi mbalimbali ili kuhakikisha fedha na mali za umma zinatumika kulingana na taratibu sahihi na siyo kufujwa. “Sh milioni 143.5 ziliokolewa kutoka kwa viongozi na wanachama 67 wa vyama sita vya akiba na mikopo waliokuwa wanadaiwa kwa muda mrefu na magari matatu aina ya Toyota Hiace yalichukuliwa kutoka kwa viongozi wa Saccos moja waliokuwa wanatumia kwa faida binafsi,” alisema Kamanda Kibwengo.	1
603	 VYUO vya Ufundi Stadi nchini (VETA) vimetakiwa kuandaa vijana wao vizuri ili watumike katika miradi ya mikubwa na kimkakati inayojengwa nchini.Akizungumza kwenye Mahafali ya 35 ya Chuo cha Veta Dodoma, Naibu Katibu Mkuu Wizara ya Elimu, Sayansi na Teknolojia, Dk AveMaria Semakafu amevitaka chuo hivyo kuwafundisha vizuri vijana wao ili wapate ajira katika miradi hiyo ya kitaiffa.Alisema hataipendeza mafundi wa miradi ya kitaifa kama Stiegler’s Gorge au Reli ya Kisasa (SRG), mafundi wake wakachukuliwa kutoka nje, wakati kuna vyuo vya ufundi vinavyotakiwa kuwaanda vijana waajiriwe kwenye miradi hiyo.Dk Semakafu alisema vijana hao wanatakiwa kuandaliwa vizuri, pia kwa ajili ya ushindani katika soko la ajira la Afrika Mashariki na la kimataifa badala ya kulifikiria soko la ndani tu.Alisema Serikali ya Awamu ya tano inataka kufikia uchumi wa kati 2025, hivyo vijana wanaohitimu katika vyuo hivyo, wanatakiwa kuandaliwa vizuri ili washiriki na watoe mchango wa ufundi katika kufikia uchumi huo.Pia aliutaka uongozi wa chuo cha Veta Dodoma, kuhakikisha kinakamilisha haraka ujenzi wa Kiwanda cha Samani kama mkuu wa chuo alivyoahidi. Alisema kiwanda hicho kinatakiwa kikamilike ili kianze kutengeneza samani ambazo zitatumika katika ofisi za serikali, mashirika na binafsi jijini hapo.DK Semakafu alisema anataka kiwanda hicho, kianze kufanya kazi mwezi Januari mwakani na uongozi wa chuo ufanye kazi ya kukitangaza ili samani zake zinunuliwe na taasisi mbalimbali.Awali, Mkuu wa Veta Dodoma, Abdallah Mataka alimhakikishia Naibu Katibu Mkuu kwamba atahakikisha kiwanda kinafunguliwa kama alivyoahidi Januari na kinaanza kutengeneza samani bora kwa ajili ya ofisi.Alisema tayari ujenzi wa kiwanda umefikia hatua nzuri kinachofanyika hivi sasa ni kufunga mashine zitakazotumika kiwandani kwa ajili ya kutengeneza samani zitakazotumika katika ofisi mbali mbali mkoani na nje ya mkoa.Mataka alisema watatengeneza samani zenye ubora wa hali ya juu ili ofisi zote za serikali na taasisi mbalimbali mkoani humo, ziagize hapo badala ya kuagiza nje ya nchi ambazo nyingi zinakuwa hazina ubora.Mataka ambaye pia ni Kaimu Mkurugenzi wa Veta Kanda ya Kati yenye vyuo 52, alisema vilikuwapo vyuo vingi lakini kutokana na kukosa ubora vingine wamevifunga. Mahafali ya 35 yamehusisha wahitimu 300 wa fani 15, ambao miongoni mwao wapo wasichana 108 sawa na asilimia 36 na wanaobaki ni wavulana, hivyo Dk Semakavu kuwataka waongeze udahili upande wa wasichana.	1
604	 Alisema hayo wakati akifungua semina ya siku moja, iliyowashirikisha watendaji wa halmashauri wakiwemo mameya wa Kanda ya Kati na watendaji wa Benki ya CRDB.Semina hiyo ya siku moja iliyoandaliwa na CRDB, ilikuwa na lengo la kuboresha mahusiano baina ya benki hiyo na watendaji wa halmashauri.“Kuna baadhi ya halmashauri zinapenda kutumia fedha kwa njia nyingine juu kwa juu bila hata kuzipitisha benki wakati Sheria na taratibu zetu zinatutaka fedha tuliyoikusanya kwanza ni lazima iende benki ndio baadae ianze kuwa na taratibu za kuzitumia,” alisema Waziri Ghasia.Alisema CRDB imesema kwenye baadhi ya maeneo ofisi zao zipo katika majengo ya halmashauri hakuna sababu yoyote ya kukaa na fedha wiki nzima wakati benki ipo ndani ya jengo hilo hilo na kuongeza kuwa matarajio yake baada ya semina hiyo ataona mabadiliko katika utafutaji wa mitaji na mikopo katika akaunti za halmashauri.Awali, Mkurugenzi Mtendaji wa Benki hiyo, Charles Kimei alisema lengo kuu la semina hiyo ni kujenga uhusiano kati ya benki hiyo na halmashauri utakaokuwa na faida kwa pande zote mbili.Kwa mujibu wa Kimei, benki hiyo imechaguliwa na serikali kuihudumia kwa miaka mitatu ijayo hivyo ni lazima jamii na halmashauri kuelewa benki yao na huduma wanazotoa na kuongeza kuwa kupitia benki hiyo mishahara ya wafanyakazi italipwa kwa wakati hata kama kutakuwa na dharura zitakazojitokeza, sambamba na kutoa mikopo kwa wafanyakazi na madiwani.Aliziomba halmashauri kuendelea kutengeneza mipango ya biashara thabiti na kwamba benki hiyo ipo tayari kuwapatia wataalamu wa kuwasaidia katika hesabu.	5
605	 WAZIRI wa Nchi, Ofisi ya Rais, Tawala za Mikoa na Serikali za Mitaa Seleman Jafo amepandisha joto la uchaguzi wa serikali za mitaa kwa kutangaza uandikishaji katika daftari la kupiga kura kwa uchaguzi huo utaanza Oktoba 8 hadi Oktoba 14, mwaka huu.Uandikishaji huo ni kama kipenga cha uchaguzi huo kimelia kwani baada ya hapo, kampeni za uchaguzi huo zitaanza kufanyika Novemba 17 hadi 23, mwaka huu nchi nzima kwa siku saba kabla ya uchaguzi huo rasmi kufanyika Novemba 24, mwaka huu. Akizungumza na HabariLeo jana, Waziri Jafo alisema kwa mujibu wa Kanuni za Uchaguzi wa Serikali za Mitaa, uandikishaji kwenye daftari la wapigakura unatakiwa kufanyika siku 47, kabla ya uchaguzi. “Hivyo kuanzia Oktoba 8 tayari zitakuwa zimebaki siku 47 kufikia uchaguzi, lakini pia kwa mujibu wa kanuni uandikishaji nao utafanyika siku saba tu yaani kuanzia hiyo Oktoba 8 hadi 14, mwaka huu,” alieleza Waziri Jafo. Alisema taratibu za maandalizi ya uchaguzi huo ambao umetengewa bajeti ya Sh bilioni 82.9 zinaendelea vizuri na kwamba bajeti kamili ya kiasi cha fedha kitakachotumika itafahamika vizuri baada ya uchaguzi. Alisema kinachoendelea sasa ni kuhakikisha wasimamizi wa uchaguzi wanafahamu vyema mipaka ya mitaa, vijiji na vitongoji vyao na baada ya hapo idadi kamili ya vituo vya kupigia kura itabainishwa kulingana na idadi ya wapigakura watakaojiandikisha. Alisema uchaguzi huo utafanyika vijiji 12,319, vitongoji 64,384 na mitaa 4,263. Serikali imeshakamilisha kanuni za uchaguzi huo kwa mwaka huu, kanuni za uchaguzi wa mwenyekiti wa mitaa katika mamlaka ya miji, kanuni za uchaguzi wa mwenyekiti wa kijiji, wajumbe wa serikali za kijiji na kanuni za mwenyekiti wa kitongoji katika mamlaka ya miji. Pamoja na hayo, pia imeshaandaa mwongozo wa uchaguzi wa viongozi wa vijiji za mwaka 2019, mwongozo wa elimu ya mpiga kura wa serikali za mitaa na kuhakiki na kuandaa matangazo ya maeneo ya utawala katika serikali za mitaa zinazohusika.Kwa sasa joto limepanda kwa upande wa vyama siasa nchini kutokana na uchaguzi huo, ambapo kila upande kuanzia chama tawala, CCM na vyama mbalimbali vya upinzani vimeanza kutamba kuzoa viti vingi vya uchaguzi huo wa serikali za mitaa.Mwaka 2014, jumla ya vyama vya siasa 15 vilishiriki uchaguzi huo ambapo kati yake 11 vilipata wawakilishi na vinne havikupata kiti hata kimoja. Licha ya vyama vya upinzani kupata viti vingi vya mitaa, vitongozi na vijiji ambavyo miaka iliyopita vilikuwa vinashikiliwa na CCM, chama hicho tawala, kiliongoza.	1
606	Na LEONARD MANG’OHA-DAR ES SALAAM KAMATI ya Maafa inatarajia kuikabidhi Serikali taarifa ya maafa yaliyotokana na tetemeko la ardhi mkoani Kagera Septemba 10, mwaka jana ili kuanza ukararabati wa miundombinu iliyoharibiwa  wakati wa tukio hilo. Mkoa wa Kagera ulikumbwa na tetemeko la ardhi lililosababisha vifo vya watu 17 na zaidi ya 200 wakijeruhiwa. Akizungumza na MTANZANIA jana, Waziri wa Nchi Ofisi ya Waziri Mkuu Sera, Bunge, Kazi, Vijana, Ajira na Walemavu, Jenista Mhagama, alisema kuwa tayari wameandaa utaratibu wa kuikagua taarifa hiyo ili kumalizia kazi ya kukarabati maeneo yaliyoharibiwa. Alisema kazi waliyopewa kama wizara ni kuhakikisha fedha zilizopatikana zinatumika kurekebisha miundombinu ya Serikali ili kuhakikisha upatikanaji wa huduma muhimu za kijamii kama vile shule, hospitali na miundombinu ya barabara. Alipoulizwa kuhusu utaratibu utakaotumika kwa wale watakaokuwa tayari kutoa michango yao kwa waathirika, Waziri Mhagama alisema kazi waliyopewa ni kutumia fedha zilizopo kwa miundombinu ya Serikali.	1
607	UN, NEW YORK  UMOJA wa Mataifa (UN) umezionya nchi zenye nguvu zaidi duniani kutochochea mzozo wa madai ya matumizi ya silaha za sumu dhidi ya raia nchini Syria. Kauli hiyo imekuja baada ya Rais wa Marekani Donald Trump kusema makombora yanakuja nchini Syria. Kufuatia hali ya taharuki kuhusiana na mzozo huo wa Syria, Baraza la Usalama la Umoja wa Mataifa jana lilikutana kwa kikao cha dharura kujadili hali hiyo ya Syria. Aidha Waziri Mkuu wa Uingereza Theresa May ameitisha kikao cha dharura cha baraza lake la mawaziri kujadili uwezekano wa nchi hiyo kuhusika katika operesheni ya kijeshi dhidi ya utawala wa Syria. Ni baada ya kuutuhumu utawala huo na washirika wake Urusi kutumia silaha za sumu dhidi ya raia katika mji wa Douma. Kwa mujibu wa Katibu Mkuu wa UN Antonio Guterres, Baraza la Usalama la umoja huo mpaka sasa limeshindwa kufikia suluhisho la kidiplomasia kuhusu Syria. Kwa sababu hiyo ametoa wito wa nchi wanachama wa kudumu wa baraza hilo Marekani, Urusi, China, Ufaransa na Uingereza kutakafakari kwa undani na kuchukua hatua madhubuti ambazo haitauchochea zaidi mzozo wa Syria.	0
608	Na ELIYA MBONEA-ARUMERU  WAZIRI Mkuu wa Zamani na Mjumbe wa Kamati Kuu ya Chama cha Demokrasia na Maendeleo (Chadema), ameweka wazi tuhuma za madai ya kurejea Chama Cha Mapinudizi (CCM). Juzi kupitia mitandao ya kijamii, kulikuwa na ujumbe wenye jina la Mrisho Gambo akidai amepokea ujumbe kutoka Monduli uliokuwa na ombi  kubwa moja. Ujumbe huo uliokuwa umeandikwa kwenye ujumbe mfupi wa maneno, ulidai Mrisho ameombwa amuombee Mzee wa Monduli kwa Rais Magufuli ili akubali kumuona na yeye yupo tayari kurudi nyumbani kama rais atakubali kumuona. Akizungumza na mamia ya wananchi wa Kata ya Makabi katika Halmashauri ya Wilaya ya Meru, wakati wa kampeni za kumnadi mgombea udiwani, Lowassa aliibuka na kudai hana mpango wowote wa kurejea CCM kama ilivyodai mitandao ya kijamii. Aliendelea kudai kwenye mkutano huo uliohudhuriwa pia na Mbunge wa Jimbo  hilo, Nasari Sumari, kwamba taarifa hizo zinazodai kuwa kuna watu amewatuma kuomba arejee CCM, si za kweli zimelenga kupotosha umma. Lowassa ambaye amekuwa akizungumza kwenye maeneo tofauti kunadi wagombea wa udiwani Kanda ya Kaskazini, alisisitiza kwamba taarifa hizi zimejaa uongo wa kutunga. “Watu hawa wamekuwa wakitunga mambo mengi juu yangu, naomba niwaambie Watanzania sina mpango wala ndoto za kurudi CCM,” alisema Lowassa huku akishangiliwa na mamia ya wananchi waliojitokeza kwenye mkutano huo. Lowassa aliyegombea kwenye Uchaguzi Mkuu wa mwaka 2015 na kufanikiwa kupata kura zaidi ya milioni sita, aliendelea kueleza kwamba watu hao wamekuwa pia wakisambaza uongo watu kuzuiliwa na Serikali kumtembelea nyumbani kwake. “Yote haya ni maneno ya kutunga,” alisema Lowassa aliyewahi kuwa Mbunge wa Jimbo la Monduli kabla ya kuhamia Chadema. Kwa nyakati tofauti, Lowassa ameshiriki mikutano ya kampeni za kuwanadi wagombea udiwani katika Kata mbalimbali zilizopo mikoa ya Arusha na Kilimanjaro. Akiwa mkoani Arusha tayari amefanya mikutano katika Kata ya Moita Bwawani wilayani Monduli, Murrieti jijini Arusha, baadaye akaelekea mkoani Kilimanjaro akiwa huko msafara wake ulijikuta ukirushiwa mabomu ya machozi kwa lengo la kutawanya watu waliokuwa wamemzunguka. Uchaguzi mdogo wa madiwani nchini unatarajiwa kufanyika Novemba 26, mwaka huu, baada ya madiwani waliokuwa wamepoteza sifa, huku wengine wakifariki na wengine kujiuzulu vyama vyao walivyokuwa wakivitumikia awali na hivyo kusababisha nafasi kuwa wazi.	1
609	 IKIWA ni siku 10 zimepita tangu Rais John Magufuli alipoagiza serikali kupitia Benki ya Maendeleo ya Kilimo Tanzania (TADB) kuanza kununua korosho kutoka kwa wakulima na kuwapiga marufuku wafanyabiashara waliokuwa katika mgomo baridi kununua zao hilo, mafanikio makubwa yamepatikana.Miongoni mwa mafanikio yaliyopatikana katika muda huo mfupi ni wakulima katika mikoa mitatu ya Lindi, Mtwara na Ruvuma, kujiingizia Sh bilioni 4.9 kutokana na mauzo ya zao hilo hadi jana.Faida nyingine ni kuandaliwa kwa semina kwa maofisa ushirika, viongozi wa vyama vya msingi (AMCOS), maofisa ugani na wakulima ili kuwawezesha kubaini na kupanga korosho katika madaraja kuanzia ngazi ya vyama vya msingi ili kuwezesha kupatikana kwa korosho bora zaidi.Akitoa tathimini ya kazi ya ununuzi jana, Mkuu wa Mkoa wa Mtwara, Gelisius Byanakwa, alisema hadi juzi tani 130,111 zilikuwa zimekusanywa kutoka halmashauri mbalimbali za mikoa hiyo, inayozalisha korosho kwa wingi nchini.“Tunatekeleza vizuri maelekezo ya Mheshimiwa Rais (Magufuli). Hadi kufikia tarehe 21 Novemba 2018 tumekwishalipa jumla ya Sh 4,589,209,266 kwa wakulima wetu,” alisema.Alisema pia vyama vya ushirika vya msingi 83 vimefanyiwa uhakiki katika kazi hiyo na kubaini uhalali wa malipo kwa wakulima ili kuhakikisha malipo yote yanawanufaisha wakulima kama ilivyoelekezwa na serikali. Mkuu huyo wa Mkoa alifafanua kwamba lengo kuu la serikali katika kazi hiyo ni kuhakikisha kila shilingi inayolipwa, inamnufaisha mkulima wa korosho na si wafanyabiashara wasio waaminifu.Alisema kwa kipindi kirefu, wafanyabiahara wadanganyifu wamekuwa wakiwanyonya wakulima wengi wa korosho. “Mtakumbuka tulipewa maelekezo ya kumlipa mkulima Sh 3,300 kwa kilo.Hivyo zoezi letu la uhakiki linaloendelea limefanikiwa kukagua vyama vya msingi 83 katika mikoa hii mitatu. “Ni mategemeo yetu kwamba zoezi hili litasaidia kuibua ufumbuzi wa changamoto zilizojitokeza katika kilimo cha korosho kwa msimu huu hasa katika kuboresha zaidi mfumo wa ukusanyaji,” aliongeza.Byanakwa aliongeza malengo ya kimkakati ya serikali ya kukusanya na kununua korosho kwa msimu huu, yatafikiwa kwa asilimia 100 kwa kuwa wadau mbalimbali hususan viongozi wa vyama vya msingi, wameonesha ushirikiano wa kutosha. TADB imejipanga vizuri kuhakikisha wakulima wanalipwa fedha zao, kama ilivyoelekezwa na Rais Magufuli.Uamuzi wa Rais kuwa serikali itanunua korosho yote kutoka kwa wakulima, umeungwa mkono pande zote za nchi. Serikali ya awamu ya tano imeshajipambanua kuwa inapenda kuona maisha ya mkulima yanakuwa bora na pia kuleta mageuzi katika sekta ya Kilomo.Waziri Mkuu aagiza semina Kwa upande wake Waziri Mkuu, Kassim Majaliwa ameagiza Warajisi Wasaidizi wa Ushirika katika mikoa yote inayolima korosho nchini, waandae semina kwa maofisa ushirika, viongozi wa Vyama vya Msingi (AMCOS), maofisa ugani na wakulima ili kuwawezesha kubaini na kupanga korosho katika madaraja kuanzia ngazi ya vyama vya msingi.Alisema jambo hilo litasaidia mkulima aweze kujua korosho aliyoipeleka, ina ubora gani akiwa kijijini na wanapoifikisha kwenye ghala kuu, wafanye kazi ya kuthibitisha, hatua itakayosaidia kuondoa malalamiko kuhusu madaraja. “Zoezi hili licha ya kuthibitisha ubora litasaidia kuboresha uzalishaji kwani wakulima wataelimishwa namna ya kuimarisha na kuboresha uzalishaji wa korosho nchini, ikiwa ni pamoja na matumizi bora ya viatilifu,” alisema.Aliyasema hayo juzi alipotembelea kiwanda cha korosho cha BUKO kilichopo kwenye Manispaa ya Lindi, ambapo alishuhudia korosho zikipimwa ubora kwenye ghala kuu lilipo kiwandani hapo.Aliagiza semina ifanyike mwakani ili maofisa ushirika baada ya kupata mafunzo, wawasaidie wakulima kwenye msimu ujao, watambue korosho walizopeleka kuziuza zina ubora gani.Alisema katika semina hiyo wakutane maofisa kilimo na maofisa ushirika ili wapate taaluma hiyo, itakayowawezesha kupima korosho na kuitenga katika madaraja na kuwaondolea shida wakati wa mauzo. Mrajisi Msaidizi wa Ushirika Mkoa wa Lindi, Robert Nsunza alimhakikishia Waziri Mkuu kwamba wataandaa semina hiyo kwa wahusika; na kuanzia hapo wakulima watakuwa wakitambua ubora wa korosho zao kuanzia ngazi ya kijijini.Mkurugenzi wa Kampuni ya Nangomba Holdings, Ramadhan Katau ambaye ndiye mtunzaji wa ghala la korosho katika kiwanda cha BUKO, alisema ghala hilo lina uwezo wa kupokea na kutunza tani 10,000 za korosho, hadi sasa tani zilizopo ghalani hapo ni 6,370.Hali ya ukusanyaji wa korosho, inaendelea kwa kuwa sasa ndio katikati ya msimu. Rais Magufuli azidi kupongezwa Katika hatua nyingine; Baraza la Madiwani la Halmashauri ya Wilaya ya Masasi mkoani Mtwara, kwa kauli moja limetoa tamko rasmi la kumpongeza na kumuunga mkono Rais Magufuli kwa jitihada zake mbalimbali za kuwainua wananchi hali ya chini na hasa wakulima wa zao la Korosho.Walitoa tamko hilo jana wakati wa kikao cha nje cha Baraza la Madiwani la halmashauri hiyo lililofanyika kwenye ukumbi wa mikutano wa halmashauri hiyo wilayani hapa. Akitoa tamko hilo kwa niaba ya madiwani hao; Mwenyekiti wa halmashauri hiyo, ambaye pia ni Diwani wa Kata ya Chiungutwa (CCM), Juma Satma alisema kuwa madiwani wa Halmashauri ya Wilaya Masasi wanampongeza na kumuunga mkono Rais Magufuli kwa uamuzi wake wa kuamua kununua korosho za wakulima.Satma alisema madiwani wilayani Masasi kwa pamoja wanaungana kwa pamoja kumpongeza Rais Magufuli kwa kulinusuru zao la korosho kutokana na wafanyabiashara kupanga kuwanyonya wakulima kwa kununua kwa bei ya chini ya Sh 3,000, ambayo haimnufaishi mkulima.Alieleza kuwa uamuzi wa serikali wa kununua korosho zote za wakulima kwa bei ya Sh 3,300, umepokewa kwa furaha na baraza la madiwani la halmashauri hiyo, kwa vile ni ukombozi kwa wakulima wanaonyonywa kupitia ukoloni mamboleo.Diwani wa Kata ya Lupaso, Dograsi Mkapa alisema Rais Magufuli ni kiongozi shujaa ambaye ameonesha msimamo madhubuti katika kuwatetea wakulima wa zao la korosho na hata katika mambo mengine ya maendeleo na pia amekuwa na msimamo ili kuhakikisha nchi inapata maendeleo.Kwa upande wake, Mkuu wa Wilaya ya Masasi akizungumza katika kikao hicho cha Baraza la Madiwani, aliwataka watendaji wa halmashauri ya hiyo kuwa kitu kimoja katika kutekeleza shughuli mbalimbali za maendeleo.Habari kutoka Tunduru mkoani Ruvuma zinasema wananchi wa vijiji vya Mtonja, Mindu na Liwangula vilivyopo kata ya Mindu Wilaya ya Tunduru mkoani Ruvuma, wamefanya maandamano ya amani yenye lengo la kuipongeza serikali ya awamu ya tano inayoongozwa na Rais Magufuli kutokana na uamuzi wake wa kununua korosho na kuwaepusha na wanyonyaji.Wananchi hao zaidi ya 4,000 ambao walifanya maandamano ya amani ambayo yalipokewa na Mkuu wa Mkoa wa Ruvuma, Christina Mndeme, pia wamemshukuru Rais Magufuli kutokana na kusikiliza na kuzipatia ufumbuzi baadhi ya kero ambazo zilikuwa kikwazo katika shughuli za maendeleo nchini.Aidha, wananchi hao ambao pia walitoa ujumbe wao kwa njia ya mabango na risala walimweleza Mkuu wa Mkoa huyo kuwa, wamechukua uamuzi huo ili kuunga mkono juhudi mbalimbali zinazofanywa na Rais Magufuli za kuharakisha kukua kwa uchumi, kuboresha huduma za jamii, kuboresha mawasiliano na kuwatafutia wakulima soko la uhakika la korosho.Pia walimpongeza Mndeme na Mkuu Wilaya ya Tunduru, Juma Homera, kwa juhudi zao katika mapambano dhidi ya wafanyabiashara na baadhi ya watumishi wa umma wanaonunua korosho kwa njia haramu ya kangomba.Akizungumza kwa niaba ya wenyeviti wa vijiji vinavyolima korosho mkoani Ruvuma, Mwenyekiti wa Kijiji cha Mtonya, Rashid Chilemba alisema vita dhidi ya biashara ya kangomba serikali haijawahi kushinda na badala yake wajanja wachache wamekuwa wakishiriki biashara hiyo kwa njia haramu na kujinufaisha.Alisema wajanja hao wamekuwa wakiwaibia wakulima kwa kutumia ulaghai wa kuwakopesha dawa za kupulizia mikorosho yao kwa kutumia mikataba inayowataka wakulima kulipa madebe manne yenye ujazo wa kilo 15 kila debe moja na hata kutumia vipimo haramu ambavyo vimewafanya wakulima wengi kubaki maskini.Awali, Homera alimweleza Mkuu wa Mkoa kuwa wilaya yake imefanikiwa kukamata tani 22,000 zenye thamani ya Sh 726, 000,000 kutoka kwa walanguzi 42 wa zao hilo.Homera alifafanua kuwa wanawashikilia watu wanane waliokuwa wanajihusisha na biashara ya kuwakopesha dawa za kupulizia mikorosho wakulima na kwamba serikali inaendelea kufuatilia na kuwahimiza wakulima wasikubali kulipa fedha hizo kulingana na mikataba ya kilaghai.	1
610	 YANGA imelazimishwa sare ya bao 1-1 na Namungo FC katika mchezo wa kirafi ki uliochezwa Uwanja wa Kassim Majaliwa Ruangwa, Lindi.Hii ni sare ya pili kwa Namungo FC ambayo inacheza Ligi Daraja la Kwanza Tanzania Bara kwa vigogo wa soka nchini baada ya Agosti 11 mwaka huu kutoka suluhu na Simba kwenye uwanja huo.Katika mchezo wa jana, Yanga ilitangulia kupata bao kupitia kwa beki wake wa kati Andrew Vincent ‘Dante’ alilofunga dakika ya 56 kwa kichwa akimalizia krosi iliyopigwa na winga Deus Kaseke.Namungo FC walisawazisha bao hilo dakika ya 84 kutokana na makosa ya safu ya ulinzi na kumpa mwanya Loriant Lusako kumchambua kipa Klaus Kindoki. Hata hivyo, Yanga watajilaumu kushindwa kupata ushindi kwenye mchezo huo kwani walitengeneza nafasi nyingi na kushindwa kuzitumia ambapo Heritier Makambo alikosa bao la wazi zaidi baada ya kuingia kipindi cha pili. Kindoki ameidakia Yanga kwa mara ya nane tangu asajiliwe Julai mwaka huu na kufungwa mabao matano.	2
611	 Kwa sasa wachezaji ambao hawako katika kikosi cha taifa wapo mapumziko wakisubiri wenzao wamalizane na jukumu hilo wajiunge pamoja kwa maandalizi ya mchezo huo.Akizungumza na gazeti hili jana, msemaji wa Azam Jaffar Idd alisema maandalizi yataendelea kwa wachezaji baadhi, kwani wengi wapo kwenye timu zao za taifa zinazocheza michuano ya kufuzu Kombe la Dunia mwaka 2018 Urusi.“Timu yetu itaingia kambini wiki ijayo na kikubwa tunafikiria mchezo wetu ujao dhidi ya Simba, lengo ni kuhakikisha tunafanya vizuri na kuendelea kuwa vinara wa ligi,” alisema. Azam wanaongoza ligi wakiwa na pointi 25 baada ya kucheza michezo tisa, kushinda minane, kupata sare moja, ikiwa haijapoteza mchezo hata mmoja.	2
612	ADAM MKWEPU-DAR ES SALAAM TIMU ya Chelsea ilianza msimu huu wa Ligi Kuu England kwa ushindi mfululizo na kufanya wasifungwe hadi ilipofika Novemba mwaka jana. Ushindi huo ulifanya kuwapo kwa majadiliano mengi kuhusu adithi nzuri inayimuhusu  Maurizio Sarri na  mtindo wake wa ufundishaji  uliompa mafanikio katika klabu yake ya awali ya Napoli. Katika wiki  za mwanzo Jorge Luiz Frello Filho ‘Jorginho’ alijiunga na  klabu hiyo na kuanza kibarua chake kama kiungo mchezesha wa timu hiyo akitokea chini wakati  N’Golo Kanté, akionekana kufurahia jukumu lake jipya akicheza kama winga baada ya kuondolewa kuwa kiungo mkabaji. Lakini  mabadiliko hayo yameanza kuwa na athari hasi kwa Sarri na inaonekana kama furaha ya mashabiki ya kumpokea mgeni huyo imemalizika pale Chelsea. Kwa sasa kiwango cha timu hiyo kimepungua na kitendo cha kufungwa mabao 2-0 dhidi ya Arsenal wiki mbili  zilizopita  kilifanya kupoteza michezo minne kati ya 11  ya Ligi Kuu England. Mbali na  hayo yote kutokea lakini kitu cha kushangaza ni kitendo cha Sarri kuwavaa na kwashutumu wachezaji wake  kwa kushindwa kuelewa mfumo wake akitumia kauli mbalimbali pengine za kuudhi kwa wachezaji. Sarri anasema:“Nataka kuwa mkweli kwao nikiwa katika vyumba vya kubadilishia nguo na wakati mwingine hata  hadharani.” Hii ni kauli ya Sarri baada ya kumalizika kwa mchezo wa Ligi Kuu England ambao Chelsea ilifungwa mabao 4-0 dhidi ya  Bournemouth wiki iliyopita, kichapo ambacho kilimfanya kocha huyo kujifungia katika vyumba vya kubadilishia nguo na wachezaji hao. Uamuzi wa Sarri kuamua kuishi katika njia hiyo  inaweza kuwa hatari anayoitengeneza hasa  kwa kuwa bado mgeni pale Chelsea. Kitecho chake cha kuwapinga wachezaji hadharani kinaweza kuwa na matokeo  mawili:Wachezaji wanaweza kutaka kumuonyesha  kwamba wanaweza kumudu vema mfumo wake wa ‘Sarri-ball’ tofauti anavyofikiria au kikosi hicho ndio kikapotea kabisa. Sarri anatakiwa kumalizana na vijana wake wakiwa faragha kwenye vyumba vya kubalishia nguo lakini si kuwasema ovyo hadharani. Kitendo anachofanya Sarri sasa kilionekana hivi karibuni katika klabu ya Manchester United wakati ikiwa chini ya kocha Jose Mourinho, dhidi ya wachezaji kama Marcus Rashford, Luke Shaw na Paul Pogba.  Kwa kawaida wachezaji huwa katika presha ya kutosha ya kufanya vema mbele ya mashabiki  na vyombo vya habari bila kocha kuweka matatizo ya wachezaji  wake hadharani. Wachezaji wakubwa katika timu hawataruhusu jambo hilo litokee na kuwaathiri kwa kuwa si matokeo ambayo wakati mwingine wanayataka. Kocha wa zamani wa Manchester United, Alex Ferguson, amekuwa mmojawapo wa makocha wakubwa wa wakati wote, alikuwa na utawala wa dhahabu usiopingana na wachezaji wake hadharani licha ya kuwa anajulikana sana kuwa mwenye hasira  wakati anapochukia jambo fulani akiwa ndani ya vyumba vya kubadili nguo. Ferguson alitumia njia hii kuwalinda wachezaji wake kwa  mashabiki na  ilimletea ufanisi usio wa kawaida na uaminifu kwa wachezaji wake.  Lakini makocha wengi wa kisasa huwa hawapendi kuitumia njia hii.Bado sababu za kushindwa huko hazijawa wazi. Wote Mourinho na Conte waliondoka lakini walitwaa taji la Ligi Kuu kabla uhusiano wao na wachezaji kutofautiana. Katika kipindi hiki kigumu, Chelsea tayari imemsajili kwa mkopo mshambuliaji, Gonzalo Higuin, kutoka Juventus. Raia huyo wa Argentina amefunga mabao mengi wakati akiwa chini ya Sarri katika kikosi cha Napoli na inatarajiwa kufanya sawa kama alivyokuwa wakati huo. Ujio wake unafanya  Eden Hazard abadilishwe nafasi ambayo alikuwa akichweza kama namba tisa ya uongo. Mbelgiji  huyo alionekana kuifurahia nafasi yake  ambayo inamfanya mara nyiki awe na mpira  lakini kwa sasa atakuwa akitokea kushoto. Makocha wengi hupenda kusajili wachezaji ambao waliowahji kufanya nao kazi kwa mafanikio lakini hiyo haina maana kwamba wataendelea kufurahia mafanikio pamoja.	2
613	Yohana Paul, Mwanza  ELIMU ya Afya ya uzazi inayojumuisha elimu ya uzazi wa mpango, elimu ya mabadiliko ya mwili kwa mtoto wa kike, maendeleo ya wajawazito  sambamba na  elimu ya utuamiaji wa njia za kuzuia mimba, kwa siku za hivi karibuni imeonekana kuwekewa msisitizo kwenye jamii. Pia hali hiyo, iko shuleni ili kupunguza adha ya mimba za utotoni pamoja na vifo vya mama na mtoto. Elimu hiyo, inayotolewa na mashirika mbalimbali chini ya usimamizi wa Wizara ya Afya, Jinsia, Wazee na Watoto imekuwa ikitolewa kwa njia mbalimbali ikiwemo vyombo vya habari kwa maana ya televisheni, redio na magazeti, mitandao ya kijamii, vipeperushi pamoja na matamasha kwenye maeneo tofauti. Kwa namna ya kipekee, imeonekana kuamsha uelewa wa jamii juu ya mstakabari wa afya ya uzazi hasa kwa watoto wa kike ambao ndiyo wametajwa kuwa waathirika wakubwa wa madhara yatokanayo na kukosa elimu ya afya ya uzazi ambapo wameonekana kupachikwa mimba za utotoni na pengine kukatisha ndoto zao za kuendelea na masomo. Kwa nyakati tofauti, waathirika wakubwa wa  mimba za utotoni na ukatili wa kijinsia wametajwa kuwa watoto wa kike wenye umri kuanzia miaka 14, kwa mjibu wa tafiti zilizofanywa na mashirika mbalimbali yanayopigania haki za wanawake na afya ya uzazi ikiwemo Shirika la Mradi wa Usimamizi wa Elimu ya Uzazi wa Mpango na Afya ya Uzazi nchini (AFP & SH), wameeleza kundi linalotakiwa kuangaliwa zaidi sasa ni kuanzia miaka 10-24,ndiyo kundi lenye uhitaji mkubwa wa elimu ya kijinsia na afya ya uzazi. AFP & SH, wanatanabaisha kuwa iwapo elimu ya kijinsia na elimu ya afya ya uzazi, itawafikia watoto wa kike wakiwa katika hatua za awali za ukuaji hasa miaka hii, itawasaidia kushinda vita ya ukatili wa kijinsia na changamoto za afya ya uzazi ambazo nyingi zimeonekana kusababishwa na  kutokujitambua kwa watoto wengi wa kike.	3
614	 MAHAKAMA ya Hakimu Mkazi Kisutu, imepanga siku mbili mfululizo kusikiliza kesi ya uchochezi inayowakabili vigogo tisa wa Chama cha Demokrasia na Maendeleo (Chadema) ikiwemo Mwenyekiti wake, Freeman Mbowe.Mbowe na Mbunge wa Tarime Mjini, Ester Matiko jana walifika mahakamani hapo wakitokea uraiani baada ya kukaa gerezani kwa miezi minne. Kesi hiyo ambayo imepangwa kwa Hakimu Mkazi Mkuu, Thomas Simba, amepanga kusikiliza shauri hilo kwa siku mbili mfululizo.Wakili wa Serikali, Wankyo Simon alidai kuwa kesi hiyo ililetwa mahakamani hapo jana kwa ajili ya kutajwa. Hakimu Simba aliieleza mahakama kuwa, amepewa maelekezo jana asubuhi kuwa shauri hilo limepangwa mbele yake kwa kuwa Hakimu aliyekuwa akisikiliza awali amebadilishiwa kituo cha kazi.Kesi hiyo awali likuwa ikisikilizwa mbele ya Hakimu Mkazi Mkuu Wilbald Mashauri ambaye sasa ni Jaji wa Mahakama Kuu. Hakimu alieleza kuwa kesi hiyo itaendelea pale ilipoishia na aliutaka upande wa mashitaka kuwasomea upya washitakiwa mashitaka yanayowakabili ambayo waliyakana.Baada ya kusomewa mashitaka hayo, Wakili Simon aliiomba mahakama irejee uwamuzi wa mahakama kuu kwamba shauri hilo lisikilizwe haraka iwezekanavyo. Wankyo alimuomba na hakimu apange tarehe ya kuanza kusikiliza kesi hiyo ili walete mashahidi. Wakili wa utetezi, Profesa Abdalah Safari aliiomba mahakama ipange tarehe za usikilizwaji kulingana na kalenda yao kwa kuwa wana kesi zingine katika mahakama kuu na wameshalipwa. Hata hivyo, Hakimu Simba alikataa ombi hilo kwa kuwa kesi hiyo inawakili wengine wa utetezi hivyo wanaweza kumwakilishwa.“Hatuwezi kupanga tarehe kulingana na kalenda zenu nyie mawakili, kama wewe hautakuwepo mawakili wenzio watakuwakilisha, sheria inaelekeza kesi zisikilizwe mapema ili ziishe,” alieleza Hakimu Simba. Baada ya maelezo hayo, Hakimu aliahirisha kesi hiyo hadi Machi 28 na 29 mwaka huu kwa ajili ya kusikiliza mashahidi wa upande wa mashitaka.Mbali ya Mbowe washitakiwa wengine ni Katibu Mkuu Chadema Taifa, Dk Vincent Mashinji, Mbunge wa Iringa Mjini, Peter Msigwa, Naibu Katibu Mkuu Chadema Taifa, Zanzibar, Salum Mwalimu, Mbunge wa Kibamba, John Mnyika, Katibu Mkuu Taifa, Vicent Mashinji, Mbunge wa Kawe, Halima Mdee, John Heche na Mbunge wa Bunda, Ester Bulaya.Washitakiwa wanakabiliwa na mashitaka 13 likiwemo la kula njama, ambapo wote wanadaiwa kuwa, February 1 na 16, 2018, Dar es Salaam walikula njama ya kutenda kosa la kufanya mkusanyiko usio halali na kukiuka tamko kutawanyika.Wanadaiwa Februari 16, mwaka jana katika viwanja vya Buibui na Mwananyamala Kinondoni wakiwa walikusanyika na azma ya pamoja, waliitekeleza kwa kufanya mkusanyiko usio halali na kusababisha watu waogope kuwa watakwenda kupelekea uvunjïfu wa aman Pia wanadaiwa kuwa Februari 16, mwaka jana katika barabara ya Kawawa Kinondoni Mkwajuni washitakiwa hao wakiwa na wenzao 12 ambao hawapo mahakamani walikiuka tamko la kuwataka kutawanyika la Afisa wa polisi SSP, Gerald Ngiichi kwa kugoma kutawanyika na kupelekea uvunjifu wa amani.Inadaiwa kugoma huko kulipelekea hofu na hatimaye kusababisha kifo cha Akwilina Akwilin na majeruhi kwa askari wawili ambao ni H.7856 PC Fikiri na E.6976 CPL Rahim Msangi. Katika mashitaka mengine ya uchochezi wa uasi linamkabili Mbowe, anadaiwa Februari 16, mwaka jana katika maeneo Dar es Salaam, alitoa matamshi ya kupandikiza chuki na dharau kwa upande wa raia wa Tanzania dhidi ya mamlaka halali. Bulaya anadaiwa Februari 16, 2018 katika viwanja vya Buibui wilayani Kinondoni, Dar es Salaam alïtenda kosa la kukaidi amri halaĺi ya tamko la Jeshi la Polisi.	1
615	NA VERONICA ROMWALD – DAR ES SALAAM WAZIRI wa Afya, Maendeleo ya Jamii, Jinsia, Wazee na Watoto, Ummy Mwalimu, amewataka Watanzania kutokuwa na hofu kwa sababu haijathibitishwa kuwapo kwa virusi vya zika hapa nchini. Akitoa ufafanuzi zaidi wa taarifa iliyotolewa na Taasisi ya Taifa ya Utafiti wa Magonjwa ya Binadamu (NIMR) kwa waandishi wa habari Dar es Salaam jana iliyotolewa na NIMR juzi, alisisitiza kuwa taarifa hiyo ni matokeo ya awali ya utafiti wa ubora wa kipimo cha kupima ugonjwa wa chikungunya na zika. Katika taarifa hiyo, Mkurugenzi wa NIMR, Dk. Mwele Malecela, alinukuliwa na vyombo vya habari akisema kwamba wamegundua uwapo wa virusi hivyo hapa nchini. “Mwishoni mwa Janauri, mwaka huu wizara tulitoa tamko kwamba zika haijaingia nchini, napenda kuwatoa hofu Watanzania kwamba hadi sasa bado haijathibitika kuwa ugonjwa huo umeingia nchini. “Napenda wananchi waelewe kwamba taarifa iliyotolewa na NIMR ni matokeo ya awali ya utafiti wa ubora wa kipimo hicho, ambapo baada ya NIMR kumaliza utafiti wao, yatapimwa tena kupitia vipimo vilivyothibitishwa na Shirika la Afya Duniani (WHO). “Baada ya kuthibitishwa wizara inakuwa na mamlaka ya kuyatangaza matokeo hayo, kwa hiyo nataka ieleweke kwamba kuna utaratibu wa kutoa taarifa kwa magonjwa ya kuambukiza na ya hatari kama zika, ebola na mengineyo na wizara imeandaa mkakati unaoeleza juu ya ufuatiliaji wa ugonjwa huu,” alisema Ummy. Kwa upande wake, Mganga Mkuu wa Serikali, Profesa Mohamed Kambi, alisema Serikali inafuatilia kwa karibu matokeo hayo yaliyotolewa na NIMR. “NIMR walichofanya ni kufanya utafiti wa kutathmini ubora wa kipimo kinachoweza kuja kutumika kupima magonjwa ya zika na mengine, kiutaratibu hizo zinakuwa ni hatua za awali baadaye matokeo yanayotokea hapo inabidi yaangaliwe zaidi na wataalamu. “Tukubaliane vizuri kuhusu yale matokeo kama yamefuata zile taratibu zote za kitaalamu, kisayansi na baadaye ni muhimu katika kufanya utafiti wa kuangalia uwezo na ubora wa kipimo kifanyiwe ulinganifu na vipimo ambavyo tunaita gold standard ambavyo ndivyo vipimo vya uthibitisho wa kuwepo au kutokuwepo ugonjwa wa zika. “Nasema hivyo kwa sababu hizi clips za kufanya diagnosis zinatakiwa ziwe kidogo za bei nafuu ukilinganisha na vile vipimo vya ‘gold standard’, sasa unapojaribu kufanya vipimo hivi lazima uvilinganishe na vile vya ‘gold standard’ (vya uhakika) kwamba ugonjwa upo au haupo. “Kwa hiyo walichokifanya NIMR ni kupeana taarifa za awali kuhusu kazi waliyofanya katika mikoa ya Morogoro na Geita, matumaini yangu itafanyiwa tathmini ya kisayansi ili wanasayansi wajiridhishe kwamba imefuata taratibu zote na yale matokeo yakaendelezwa zaidi na baada ya hapo tutajiridhisha kuwapo au kutokuwapo kwa ugonjwa huu,” alisema. Hata hivyo, alisema ugonjwa huo unapaswa pia kuripotiwa kimataifa na upo utaratibu maalumu wa kuitoa na taarifa hiyo lazima ifike wizarani, ipitiwe na hutolewa na mratibu anayepaswa kuripoti kimataifa. Naye Dk. Malecela alisema matokeo ya awali ya utafiti huo yalionesha kuwapo kwa virusi hivyo lakini watu waliokutwa navyo hawakuonyesha dalili wala madhara yanayohusiana na zika. “Hatukuona dalili kama ile ya kichwa kidogo, tulikuwa tunaainisha na katika uainishaji huo tuliona virusi hivyo lakini haimaanishi kuna uthibitisho. “Nasisitiza hatuna mamlaka ya kutangaza kwamba upo, wizara ndiyo huthibitisha kulingana na utaratibu maalumu uliowekwa, NIMR tunaendelea kufanya utafiti wa zika, dengue na chikungunya na matokeo ya tafiti hizo tutayakabidhi kwa wizara pindi zitakapokamilika,” alisisitiza.	1
616	 Rais wa Afrika Kusini Cyril Ramaphosa anatarajiwa kuwasili nchini kesho, Jumatano kufanya ziara na kushiriki mkutano wa 39 wa wakuu wa nchi na Serikali wa Jumuiya ya Maendeleo ya nchi za Kusini mwa Afrika (SADC).Mkurugenzi Mkuu wa Idara ya Habari Maelezo na Msemaji Mkuu wa Serikali ya Tanzania Dk Hassan Abassi amesema, kiongozi huyo atawasili kesho jioni.Dk. Abassi amesema, Rais Ramaphosa atafanya ziara ya kikazi na kisha atahudhuria mkutano huo Agosti 17 na 18.“Katika ziara yake hiyo atatembelea eneo la Mazimbu, mkoani Morogoro, sehemu ambapo wapigania uhuru wa nchi za kusini mwa Afrika ikiwemo Afrika Kusini walipewa hifadhi wakati wa harakati wa nchi hizo,” amesema Dk Abbasi.Kwa mujibu wa kiongozi huyo, hadi sasa nchi zote 16 zimethibitisha kushiriki kwenye mkutano huo katika Ukumbi wa Kimataifa wa Mikutano wa Julius Nyerere jijini Dar es Salaam.Leo Waziri wa Mambo ya Nje wa Tanzania, Profesa Palamagamba Kabudi amekabidhiwa uenyekiti wa Baraza la Mawaziri SADC na ataifanya kazi hiyo kwa mwaka mmoja.Wakati wa mkutano wa wakuu wa nchi na Serikali Rais John Magufuli atakabidhiwa jukumu la kuiongoza jumuiya hiyo kwa mwaka mmoja.	1
617	 ZIARA ya Naibu Waziri wa Madini, Stanslaus Nyongo aliyoifanya katika mgodi wa dhahabu wa Nyakavangala wilayani Iringa imewaponza wamiliki wanane wa mgodi huo waliojikuta mikononi mwa Polisi baada ya taarifa zao kuonesha kuna udanganyifu wa kiwango cha madini wanayozalisha.Wamiliki hao ni Thomas Masuka, Mkurugenzi wa Kampuni ya Thomas Masuka and Partners inayoendesha mgodi huo, Josephat Manko, Chesco Sunka, James Kito, Isimania Mmari, Phillbert Luvingo, Denis Chaha na John Denis.Wamiliki hao walionesha tofauti zao za kiutendaji mbele ya waziri huyo na kufichua mzozo waliosema kuwa ni chanzo pia cha serikali kutolipwa tozo na kodi mbalimbali tangu mgodi huo uanze mwaka 2017.Tofauti hiyo ilijitokeza baada ya John Denis kusoma taarifa ya mgodi huo iliyozungumzia zaidi mchango wao wa maendeleo ya kijiji kilichopo jirani na mgodi huo cha Mkulula na baadaye Josephat Manko kupinga taarifa hiyo na kutoa nyingine iliyofichua udanganyifu huo ulioungwa mkono na wamiliki sita.Manko alimrushia lawama Masuka akidai amekuwa mbabe, anayedharau washirika wenzake katika kampuni na msiri asiyetaka taarifa mbalimbali za uzalishaji na uendeshaji wa mgodi huo ziwe wazi.Alisema katika uongozi wa Masuka, viroba 21,150 vya mchanga wa dhahabu vilizalishwa huku asilimia 20 vikitolewa kwa wafanyakazi wanaosimamia mgodi, serikali ya kijiji na Halmashauri ya Wilaya ya Iringa.“Na viroba 932 vyenye thamani ya shilingi milioni 173 vilitolewa kama tozo ya mrabaha wa serikali, fedha ambazo mpaka sasa hazijulikani zilipo kwa sababu hazijawasilishwa serikalini,” alisema.Manko alisema utetezi wa mkurugenzi wake kuhusu zilipo fedha hizo umekuwa ukielekezwa kwenye mchango wa kampuni yao kwenye ujenzi wa Kituo cha Afya cha Mkulula ambacho hata hivyo kimechangiwa Sh milioni 61 tu kwa ajili ya ujenzi wa wodi za kulaza wanaume na wanawake.“Aidha, mgawo wa fedha za kijiji, shilingi milioni nne haujawasilishwa na hatujui pia zilipokwenda shilingi 14.4 za mgawo wa Halmashauri ya Wilaya ya Iringa,” Manko alimwambia Naibu Waziri huyo.“Tunahitaji kumsaidia Rais John Magufuli ili rasilimali hii inufaishe Watanzania wote. Hatujui dhahabu inayozalishwa katika mgodi wetu huu inauzwa wapi. Kila kitu kinafanywa na mkurugenzi huyo,” alisema.Masuka alidai hakuna udanganyifu uliofanywa katika uongozi wake na mgawo unaotokana na kinachozalishwa umefanywa kwa kuzingatia sheria na taratibu huku ukihusisha wawakilishi wa serikali.“Nimekuja kufuatilia mapato ya serikali, kuna mapato yamepotea hapa; kuna mtu alikuwa anapokea mapato ya serikali na hayafikishi kunakostahili, naomba niondoke naye,” alisema Naibu Waziri.Ofisi ya Madini Kanda ya Nyanda za Juu Kusini inaonesha mgodi huo unadaiwa Sh milioni 128 mrabaha wa serikali.Alisema fedha hizo ni zile tu zinazotokana na mauzo ya dhahabu inayopatikana kutoka kwenye viroba vya mchanga wa dhahabu na si kwa dhahabu inayopatikana moja kwa moja katika machimbo hayo.“Tunataka fedha za serikali zilipwe na zisipopatikana, hatua kali za kisheria ni lazima zichukuliwe. Naagiza wamiliki hawa wakamatwe, wakatoe maelezo na kuahidi lini watalipa fedha hizo,” alisema na baadaye Polisi waliokuwepo katika ziara hiyo wakawakamata wamiliki hao na kuondokana nao.	1
618	 TAASISI mbalimbali na watu binafsi, wameonesha nia ya kumsaidia mwanafunzi, Yonana Lugedenga pamoja na familia yake, kumwezesha aendelee na masomo yake, baada ya kufaulu kwa kiwango cha daraja la kwanza, licha ya mazingira magumu aliyosomea.Aidha, upande wa serikali, Mkuu wa Mkoa wa Simiyu, Anthony Mtaka amesema mwanafunzi huyo ambaye ni tunda la mafanikio ya sera ya elimu bure, atapewa Sh milioni moja na kununuliwa vifaa vinavyohitajika, kujiunga na kidato cha tano, kama ilivyo kwenye mpango uliofikiwa na mkoa. Hata hivyo, Mtaka alisema jana kutokana na maoni na hoja mbalimbali, zilizotolewa kuhusu mwanafunzi huyo, katika tathimini watakayoifanya, wataangalia uwezekano wa kuweka pia mpango wa kufuatilia na kuwezesha wanafunzi wanaofaulu hadi chuo kikuu.Yohana ambaye amehitimu Shule ya Sekondari ya Igaganulwa Kata ya Dutwa wilaya ya Bariadi mkoani Simiyu, amefaulu mtihani wa kidato cha nne kwa kupata alama A masomo yote tisa. Mtaka alisema miongoni mwa taasisi ambazo zimewasiliana naye, zikitaka kumsaidia mtoto huyo ni Shirika la Umoja wa Mataifa la Elimu, Sayansi na Utamaduni (UNESCO), lililosema linataka kumsaidia.“Unesco wamenipigia simu, nadhani wanataka kum-support. Wana nia hata ya kusaidia wadogo zake…” alisema na kuongeza kuwa pia mkurugenzi mtendaji wa benki ya NMB na watu binafsi, waliowasiliana naye, walionesha kuwa wana jambo wanataka kulifanya.Akizungumzia matokeo na mjadala ulioibuka, kuhusu ufaulu wa Yohana aliyekuwa akisoma shule ya kata ya Igaganulwa, Mtaka alisema ni uthibitisho wa umma, kuanza kuamini shule za serikali.Alisema jambo ambalo umma haujafahamishwa ni kwamba mwanafunzi huyo, anamulika mafanikio ya sera ya elimu bure, iliyoanza kutekelezwa na Serikali ya Awamu ya Tano chini ya Rais Dk John Magufuli.“Hii ndiyo Form Four (kidato cha nne) ya kwanza tangu Rais Magufuli aingie madarakani. Kama isingekuwa elimu bure huyu mtoto angewezaje kusoma? Maeneo kama haya (vijijini) maisha yalikuwa magumu. Hata huyu mtoto asingeweza kusoma,” alisema Mtaka.Mkuu wa Wilaya ya Bariadi, Festo Kiswaga pia katika ukurasa wake wa Facebook, baada ya kumtembelea Yohana ambaye taarifa zinasema baba yake mzazi hayupo nyumbani tangu akiwa darasa la tano, alimshukuru Rais Magufuli kwa mpango wa elimu bure.Katika ukurasa huo wa Facebook, mkuu wa wilaya anaonekana katika picha tofauti akiwa na mama wa kijana huyo, Masalu Lulyalya pamoja na bibi yake, Mbuke Limbu na alisema, “Je isingekuwa elimu bure, ingekuwaje kwa watoto hawa kutoka familia masikini? Asante Dk Magufuli kwa maono ya hali ya juu kwa Watanzania hawa.”“Inatia hamasa sana na kumshukuru sana Rais wa Awamu ya Tano, Dk John Magufuli kwa kuleta elimu bure. Maana taarifa ni kwamba kijana huyu hata uniform (sare) za shule kwa miaka yote alikuwa ananunuliwa na walimu wake kwa vile alijulikana kwa kuwa na akili nyingi sana”.Kulingana na mkakati wa mkoa, kuhusu watoto wa shule za serikali wanaofaulu kwa kupata alama 7 kwa maana ya A katika masomo yote kidato cha nne, hupewa Sh milioni moja za kukidhi mahitaji yake. Vivyo hivyo, kwa kidato cha sita kwa mwenye ufaulu wa alama 3.Kama angetajwa kuwa katika 10 bora kwa shule za serikali, angepata Sh milioni tatu ambazo huwekwa kwenye akaunti yake ya benki.“Shilingi milioni moja tunazotoa zinatimiza mahitaji. Kuhusu kufuatilia mwanafunzi hadi chuo, tulikuwa hatujafanya hilo. Tumepata uzoefu, matokeo yakitoka wengi wanajitokeza kusaidia. Katika tathimini ya mkoa hili tutaliangalia,” alisema Mtaka.Kwa mujibu wa Mtaka, mwaka jana pia mkoa wa Simiyu ulipata mwanafunzi aliyefaulu kwa alama 7 kutoka shule ya serikali. Alitoka Shule ya Sekondari ya kata ya Nkololo wilayani Bariadi. Akizungumzia kambi za kitaaluma, Mkuu wa Mkoa alisema zimekuwa na faida kubwa.Alisema mwaka 2016 alipofika Simiyu, katika mitihani yote ya kitaifa; darasa la nne, la saba, kidato cha pili, cha nne na sita, mkoa ulikuwa ukishika nafasi za 26,25 na 22.“Lakini leo katika mitihani yote, mkoa umeingia kumi bora. Utaona mwaka 2016 katika kidato cha nne tulikuwa wa 22, mwaka 2017 wa 14, mwaka 2018 wa tisa na mwaka 2019 tukawa wa tano. Wakati huo huo katika Darasala la Saba mwaka 2018 tulikuwa wa 22, mwaka 2019 namba tisa,” alisema Mtaka.Kwa mujibu wa Mtaka, mwaka jana, katika matokeo kwa shule za serikali, Simiyu iliingiza watoto wanne katika 10 bora na shule moja katika shule 10 bora. Mtaka alisema jambo ambalo linapaswa kuzingatiwa na serikali ni kutafuta namna ya kusaidia watoto, kuondokana na kusafiri umbali mrefu kwenda shule.	1
619	 RAMADHAN HASSAN -DODOMA  WASIMAMIZI wa Uchaguzi Mkuu, wametakiwa kuzingatia weledi na kuepuka kufanya kazi kwa mazoea ili kupunguza au kuondoa malalamiko yanayoweza kujitokeza wakati wa uchaguzi.  Akifungua mafunzo ya siku tatu jijini hapa, yaliyokutanisha washiriki 162, Kamishna wa Tume ya Uchaguzi (NEC), Omari Ramadhani Mapuri, alisema kuwa wasimamizi hao wa uchaguzi katika kanda ya kati wanatakiwa kuzingatia maadili wanapofanya kazi hiyo.  Alisema uchaguzi ni mchakato unaojumuisha hatua na taratibu mbalimbali zinazopaswa kufuatwa na kuzingatiwa akisisitiza kwamba hatua na taratibu hizo ndiyo msingi wa uchaguzi mzuri wenye ufanisi usio na malalamiko.  Mapuri alisema wasimamizi hao, katika mkutano huo wa siku tatu wanatakiwa kubadilishana uzoefu, kujadili namna bora ya kufanikisha uchaguzi, lakini pia kujadili namna bora ya kukabiliana na changamoto zinazoweza kujitokeza katika hatua mbalimbali za uchaguzi.  Aidha Mapuri, aliwataka wasimamizi hao kufanya kazi kwa kufuata maadili kwa kuzingatia Sheria, Kanuni pamoja na maagizo na maelekezo yanayotolewa na Tume ya Uchaguzi.  “Mnatakiwa kutumia mkutano huu, kubadilisha uzoefu na kufanya kazi kwa kufuata maadili kwa kuzingatia sheria, kanuni na maelekezo pamoja na maagizo ya Tume ya uchaguzi,” alisema.  Mapuri alisema wasimamizi hao wameaminiwa na kuteuliwa na tume katika nafasi hizo za usimamizi wa uchaguzi kwa kuwa wana uwezo wa kufanya kazi hiyo hivyo wanatakiwa wajiamini na kujitambua.  Alitoa wito kwa wasimamizi hao kuhakikisha kuwa wanayaelewa vema maeneo yao ya kazi kijiografia na kuhakikisha kwamba wanawatumia vizuri wasaidizi walio chini yao katika maeneo yao ili kutoa matokeo bora.  Pia, aliwataka wasimamizi hao kujua miundombinu mbalimbali ya kufika kwenye vituo vya kupigia kura katika majimbo wanayosimamia uchaguzi.  Mapuri aliwataka washirikishane na vyama vya siasa pamoja na wadau wengine wa uchaguzi katika mstakabali mzima wa uchaguzi ili kuongeza uwazi katika uchaguzi na hivyo kuleta ufanisi. 	1
620	 Taarifa iliyotolewa na kampuni hiyo jana, ilieleza kuwa mradi huo uliozinduliwa mapema mwaka jana, unawakilisha uwekezaji wa Dola za Marekani milioni 11 (sawa na takribani Sh bilioni 19) na utaongeza uwezo wa kuhifadhi mafuta kutoka mita za ujazo 141,000 hadi mita za ujazo 213,200 baada ya kukamilika.“Zaidi ya hayo, muundo mpya wa muunganiko wa bomba utaongeza ufanisi wa kupokea mafuta ya Automotive Gas Oil (AGO) kutoka kwenye Single Point Mooring (SPM) kutoka kwenye kiwango cha mtiririko cha mita za ujazo 1,500 kwa saa mpaka kufikia mita za ujazo 2,000 kwa saa, ambacho ni kiwango cha kasi zaidi,” alisema Mkurugenzi Mtendaji wa TIPER, Daniel Belair.Ili kukidhi ukuaji wa mahitaji ya bidhaa ya mafuta, Belair alisema kuwa kampuni hiyo ina mpango wa kutengeneza matangi mapya ili kuongeza uwezo wa kuhifadhi mafuta kwa mita za ujazo 100,000 zaidi ili kufikia mita za ujazo 313,200 katika siku zijazo.Kutokana na mradi huo, Belair alisema TIPER ina mpango wa kutandaza mabomba mapya ya kusafirisha mafuta kati ya Kigamboni na Kurasini.“Mradi huu utaongeza ufanisi wa kusukuma kwa kasi zaidi bidhaa kwa wateja wetu waliopo Kurasini,” alisema huku akiongeza kuwa uwekezaji huo utagharimu kati ya Dola za Marekani milioni 12 na 16.Wakati huo huo, kampuni itawekeza kiasi kingine cha Dola za Marekani milioni 2 ili kubadilisha mfumo uliopo wa kupampu, kwa kuweka pampu zenye uwezo mkubwa zaidi na wenye kuaminika. Pia, mita za utiririkaji (flow meters) zitaongezwa.	5
621	Waziri wa Maswala ya Kigeni nchini Afrika Kusini ameitisha mkutano wa dharura na mabalozi kufuatia mashambulizi dhidi ya wageni mjini Durban.  Mapema Jumatatu watu watatu walifariki kufuatia maandamano yanayolenga maduka, mengi ambayo yanamilikiwa na wageni.  Takriban watu 50 walitafuta hifadhi katika kituo kimoja cha polisi wakati kundi moja la vijana wa Afrika wasio na kazi walipowashinikiza kutoka katika majumba yao usiku. Wageni wanalengwa na watu ambapo wanawashtumu kuchukua kazi zao.  Wiki iliopita , makumi ya raia walilazimika kutoka katika nyumba zao na waandamanaji waliojawa na hasira ambao pia waliwaibia maduka yao. Wakati huohuo Rais wa Afrika Kusini Cyril Ramaphosa ameshtumu ghasia za hivi karibuni za mashambulizi dhidi ya wageni na kutoa wito kwa taasisi za kiusalama kuwakamata wanaotekeleza vitendo hivyo.  Amesema kuwa ghasia hizo, ambazo zimekuwa zikiwalenga raia wa Malawi na raia wengi wa Afrika katika jimbo la Kwazulu Natal ni swala la kujutia hususan katika mkesha wa siku ya mwezi wa uhuru ambapo taifa hilo linaadhimisha miaka 25 tangu uchaguzi wa kidemokrasia nchini humo. ”Leo uchumi wetu na faida za jamii yetu zinatokana na biashara na uwekezaji kutoka kwa washirika wetu katika bara Afrika na wengi wanaishi hapa nchini Afrika Kusini ambapo wanachangia pakubwa maenedeleo ya taifa hili. Maendeleo ya Afrika yanatokana na ongezeko la watu na mizigo kutoka eneo moja hadi jingine kati ya mataifa tofauti ili sote tuweze kufaidika, hatutakubali kuwawacha wahalifu kurudisha nyuma hatua zilizopigwa”.  Wiki iliopita, makumi ya raia walilazimika kutoka katika nyumba zao na waandamanaji waliojawa na hasira ambao pia waliwaibia maduka yao.	0
622	WASHINGTON, Maekani MAJESHI ya Marekani yamefanya oparesheni ya kumtafuta kiongozi mkimbizi wa wapiganaji wa Islamic State (IS), vyombo vya habari vya Marekani vinaripoti. Madai ya msako dhidi ya Abu Bakr al-Baghdadi hayajathibitishwa. Lakini Ikulu ya White House, imesema Rais Donald Trump atatoa “taarifa kuu” siku ya Jumapili, haikutoa maelezo zaidi. Rais Trump awali aliandika ujumbe katika Twitter yake akisema: “Kutu kikubwa sana kimefanyika!” Kiongozi wa IS aliwahi kuripotiwa kimakosa kuwa amefarika siku zilizopita. Maofisa ambao walinukuliwa na vyombo vya habari kuwa watu wasiojulikana walisema majeshi ya Marekani yanamsaka kiongozi wa kundi la Islamic State katika mkoa wa Idlib, kaskazini mashariki mwa Syria. Kamanda wa vikosi vya Syria vinavyoongozwa na wapiganaji wa Kikurdi, Mazloum Abdi, siku ya Jumapili alisema kuwa oparesheni hiyo ya “kihistoria ilifaulu” kutokana na “kazi ya pamoja ya kiintelijensia” na Marekani. Ofisa wa Marekani aliliambia Shirika la Habari la Reuters, kuwa oparesheni ilifanyika, lakini hakuweza kuthibitisha madai kama Baghdadi aliuawa. White House haijathibitisha kuwa oparesheni hiyo ilifanyika, wala kukanusha matokeo yake. Oparesheni hiyo ilifanywa na vikosi maalum baada ya kupokea “taarifa za uhakika”, Newsweek ilisema, ikiashiria vyanzo vya habari ambavyo haikutaja. Shirika la Kutetea Haki za Binadamu la Syrian Observatory, lenye makao makuu nchini Uingereza na ambalo limekuwa likichunguza kundi hilo, linasema mashabulio ya angani yaliwaua watu tisa katika kijiji kimoja mkoani Idlib ambako “makundi yaliyo na ufungamano na Islamic State ” yanamakao. Habari zinasema, Rais Trump anatarajiwa kutoa taarifa kwa vyombo vya habari baadae.  Hii sio mara ya kwanza kiongozi mkimbizi wa IS kuripotiwa kuuawa, lakini wikendi hii maofisa wa Marekaniwamekuwa wakizungumza kwa ujasiri kuhusu oparesheni inayomlenga. Baghdadi  ambaye alikuwa akitumia jina la siri, badala ya jina lake halisi amekuwa kiongozi kiungo muhimu katika uongozi wa makundi ya kijihadi nchini Iraq na Syria tangu mwaka 2010. Kabla ya hapo alizuiliwa katika Bucca iliyokuwa ikiendeshwa na Marekani kusini mwa Iraq, ambako alibuni ushirika na wanamgambo wa siku zijazo za IS. Baada ya Syria kutumbukia katika vita vya wenyewe kwa wenyewe na Serikali ya Iraq kuwabagua wa Waislamu wa dhehebu la Wasunni walio wachache. Baghdadi aliunganisha wafuasi wachache wa waliosalia wa al-Qaeda kuwa kikosi cha mapigano ambacho kilifanikiwa kuuteka mji wa Raqqa huko Syria  mwaka 2013,kisha mji wa pili wa Mosul nchini Iraq mwaka uliofuata. Kundi lake lililokuwa kikiendesha shughuli zake kwa ukatili mkubwa na ambalo lilidumu kwa miaka mitano liliwavutia maelfu ya wanamgambo wa kijihadiduniani. Machi mwaka huu, lilipoteza sehemu ya mwisho eneo lake katika mji wa Baghuz nchini Syria. IS imeapa kuendelea na mapigano “ya kuvizia” dhidi ya maadui wake. Abu Bakr al-Baghdadi, kiongozi mkimbizi wa wapiganaji wa Islamic State (IS) na uongozi wake wa kidini amewekewa Dola za Marekani  milioni 25 na Serikali ya Marekani kwa mtu yeyote atakayempata. Alizawa mwaka 1971 mjini Samarra, nchini Iraq, jina lake kamili ni Ibrahim Awad al-Badri. Akiwa mfuasi mkuu wa dini ya Kiislamu tangu akiwa mdogo, baadaye alikuwa amefungwa katika kambi moja ya Marekani kwa jina Bucca mwaka 2004 kutokana na uvamizi wa Ufaransa na Marekani. Akiwa katika kambi hiyo, aliweka ushirikiano mzuri na wafungwa wengine wakiwemo maafisa wa zamani wa ujasusi nchini Iraq. Alijifunza mengi kuhusu jinsi anavyoweza kufanya operesheni zake kutoka kwa maafisa wa kijasusi wa aliyekuwa rais wa Iraq ,Sadaam Hussein. Usalama wake ni wa hali ya juu ,kutokana na kiwango cha juu cha wasiwasi alionao.	0
623	BEIJING, CHINA MWANAMFALME wa Saudi Arabia, Mohammed bin Salman, amekuwa kwenye ziara ya kikazi nchini China ambayo licha ya utawala wa Saudia kuchafuliwa na kashfa ya mauaji ya mwandishi wa habari, Jamal Khashoggi, lakini Serikali ya Beijing imeamua kulinda masilahi yake pamoja na kuongeza ushawishi wake kwenye taifa hilo.  Kiongozi huyo amekutana na makamu waziri mkuu wa China, Han Zheng, kwa lengo la kuimarisha uhusiano kati ya nchi hizo mbili pamoja na kusaini mikataba mbalimbali ya kuimarisha biashara miongoni mwao.  Mazungumzo pamoja na makamu waziri mkuu, Han Zheng, yamefanyika kabla ya mwanamfalme huyo kuongoza warsha kuhusu ushirikiano kati ya nchi mbili.  Mikataba kadhaa imetiwa saini katika sherehe zilizofanyika katika ukumbi wa wananchi mjini Beijing, kuhusu sekta ya mafuta, viwanda vya kemikali, uwekezaji, nishati mbadala na mapambano dhidi ya ugaidi.  Saudi Arabia ni mojawapo ya nchi zinazoipatia China mafuta ghafi na soko kuu pia kwa bidhaa zake ikiwa ni pamoja na ndege za kijeshi zinazoruka bila ya rubani. Kwa mujibu wa ratiba ya ziara hiyo, jana mwanamfalme Mohammed bin Salman, alitarajiwa kukutana na rais wa China, Xi Jinping.  Jamhuri ya umma wa China ni kituo cha mwisho cha ziara ya mwanamfalme Salman iliyomfikisha pia Pakistan na India.	0
624	Na WINFRIDA MTOI-DAR ES SALAAM KOCHA Mkuu wa timu ya Taifa ya Tanzania, Taifa Stars, Etienne Ndayiragije, anatarajia kutumia mchezo wa watani wa jadi, Simba na Yanga , kufuatilia viwango vya wachezaji ambao amekuwa akiwajumuisha katika kikosi chake. Ndayiragije atakiongoza kikosi cha Taifa Stars  kitakachoshiriki fainali za Mataifa Afrika kwa   Wachezaji wanaocheza Ligi za Ndani (Chan), ambazo zinatarajia kutimua vumbi kuanzia Aprili 4 hadi 25 nchini Cameroon.  Akizingumza na MTANZANIA, Ndayiragije, alisema atakuwepo kwenye dimba la Taifa, kufuatilia mchezo huo kama alivyofanya katika mechi nyingine. Alisema anajua ana kazi ngumu ya kutengeneza kikosi imara, licha ya kwamba maandalizi yameanza muda mrefu baada ya kufuzu michuano hiyo. “Hakuna mechi nakosa kuingalia kwa sababu ni jukumu langu kama kocha wa timu ya Taifa, wachezaji wangu wapo katika timu zote Tanzania, ni lazima nifuatilie maendeleo yao,” alisema Ndayiragije. Stars imepandwa Kundi D katika michuano hiyo na itazindua kampeni zake Aprili 7 kwa kuumana na Zambia. Nchi nyingine zinazounda kundi hilo ni Namibia na Guinea.	2
625	Na Mwandishi Wetu-Lindi WAZIRI Mkuu, Kassim Majaliwa, amesema Serikali haitavumilia kuona mamia ya vijana waliofaulu mitihani ya darasa la saba na kuchaguliwa kuingia kidato cha kwanza wanabaki nyumbani eti kwa kuwa hakuna madarasa ya kutosha. “Serikali haitaridhika kuona vijana waliofaulu vizuri wanashindwa kwenda kidato cha kwanza. Halmashauri zilijua tangu mapema wanafunzi wanaenda shule za msingi, kwa hiyo inataka kuona wote waliofaulu wanakwenda sekondari kwa asilimia 100,” amesema. Ametoa kauli hiyo jana, wakati akizungumza na viongozi na watendaji wa Mkoa wa Lindi, baada ya kupokea taarifa ya mkoa huo Ikulu ndogo wilayani Nachingwea. Waziri Mkuu aliwasili wilayani Nachingwea akiwa njiani kuelekea Ruangwa kwa mapunziko ya mwisho wa mwaka. Alisema Serikali ya awamu ya tano, imedhamiria kutoa elimu ya bure kwa kila mtoto sasa iweje watoto wengine wanafaulu na wanashindwa kujiunga na elimu ya sekondari. “Tumesema elimu ni bure hakuna sababu ya kufanya wengine wasiende shule wakati azma ya Serikali ni kutoa elimu ya bure. Hakikisheni wote wanaingia katika chaguo la kwanza,” amesema. Aliwataka wakuu wa wilaya na wakurugenzi wa halmashauri ambazo zimefaulisha wanafunzi, lakini hazina madarasa na madawati ya kutosha warudi mezani na kujipanga upya ili kuhakikisha wanafunzi wote waliofaulu wanapangwa na kuanza na wenzao katika chaguo la kwanza kwani wakisubiri chaguo la pili  watachelewa. “Kama tumepokea vijana wengi kwenye udahili wa kidato cha kwanza, ni dhahiri tutapata vijana wengi watakaohitimu  kidato cha nne. Sote tunajua kuna agizo la kila tarafa kuwa na sekondari moja ya kidato cha tano na sita, nataka utekelezaji wa agizo hili usimamiwe kuanzia sasa. “Tafuteni moja kati ya shule kwenye tarafa zenu na ipandishwe hadhi kwa kuwekewa miundombinu inayotakiwa ya bwalo, jiko, mabweni, mifumo ya maji, madarasa na vyoo vya kutosha,” amesema. Katika hatua nyingine, Majaliwa amesema atafuatilia ili abaini ni kwa nini taasisi ya maghala ya Serikali inadai tozo kwa wakulima wanaohifadhi mazao kwenye maghala hayo. Alisema atapitia sheria ya kuanzishwa kwa taasisi hiyo ili kuona kama inaruhusu tozo hizo na kuangalia sheria gani inawaruhusu kutoza kodi. Alihoji inakuwaje taasisi ya Serikali inatoza tozo kwenye maghala ambayo yamejengwa na wananchi. Akitoa mfano kuhusu ghala la Liwale, Waziri Mkuu alisema: “Kuna viagency (wakala) vimeanzishwa kazi yao ni kutoza mapato tu. Inakuwaje kunakuwa na taasisi imekaa tu na kuanza kutoza tozo kwa wananchi wanaotumia facility za Serikali. Sheria ya kutoza tozo imetokana na nini na hizo zinakwenda kwa nani, je Serikali imeanza kufanya biashara?,” alihoji.	1
626	 BARCELONA, HISPANIA HATIMAYE mshambuliaji hatari wa klabu ya Barcelona, Lionel Messi, amefanikiwa kumfunga mabao kwa mara ya kwanza mlinda mlango wa klabu ya Juventus na timu ya Taifa ya Italia, Gianluigi Buffon, kwenye mchezo wa Ligi ya Mabingwa Ulaya huku Barcelona ikishinda mabao 3-0. Mchezo huo ambao ulipigwa juzi kwenye Uwanja wa Camp Nou, hatua ya makundi, Messi aliweza kuandika historia mpya ya kumfunga mlinda mlango huyo ambaye amekuwa akipata wakati mgumu kila anapokutana naye. Messi alifunga bao lake la kwanza katika dakika ya 39 kipindi cha kwanza kabla ya kipindi cha pili kuongeza bao lake la pili huku lingine likiwekwa wavuni na Ivan Rakitic. Buffon mwenye umri wa miaka 39, katika michezo mitatu ya Ligi ya Mabingwa waliyokutana na Barcelona, aliwahi kusema hawezi kufungwa na mchezaji huyo na atahakikisha anafanya hivyo kila wanapokutana, lakini juzi alishindwa kumzuia na kufanikiwa kuivunja historia hiyo. Ilikuwa miaka 12 tangu Messi aanze kucheza michuano ya Ligi ya Mabingwa barani Ulaya na kukutana na mlinda mlango huyo. Kocha wa Juventus, Massimiliano Allegri, amedai alijua lazima apoteze mchezo huo kutokana na ubora wa wapinzani wao. “Nawajua vizuri Barcelona, nadhani hii itakuwa mara ya 12 kukutana na timu hiyo, nimekuwa nikiujua uwezo wa Messi, siku zote ninawaambia wachezaji wangu kuwa mchezaji huyo ana uwezo tofauti lazima wawe makini. “Bila ya kujali kuondoka kwa Neymar, lakini Barcelona bado ni klabu bora duniani kama ilivyo kwa Real Madrid, kukutana na timu hizo mara tatu bila ya kukufunga inakuwa jambo la historia. “Ninaamini Barcelona na Real Madrid ni wababe wa Ligi ya Mabingwa, lakini kwa upande wetu naweza kusema huu ni mwanzo bado tuna nafasi ya kufanya vizuri,” alisema Allegri. Mbali na mchezo huo wa Barcelona dhidi ya Juventus, mitanange mingine iliopigwa juzi ni pamoja na Chelsea ikishinda mabao 6-0 dhidi ya Qarabag FK, Sporting ikishinda mabao 3-2 dhidi ya Olympiacos, CSKA Moscow ikiichapa Benfica 2-1, AS Roma wakitoka bila kufungana dhidi ya Atletico Madrid na Man United ikishinda mabao 3-0 dhidi ya FC Basel, PSG wakishinda 5-0 dhidi ya Celtic na Bayern Munich wakishinda 3-0 dhidi ya Anderlecht.	0
627	Na Mwandishi Wetu Takriban watu 83 wamefariki dunia baada ya feri waliyokuwa wakisafiria kupinduka kwenye mto Tigris karibu na mji wa Mosul nchini Iraq. Maafisa wa Serikali walisema kuwa zaidi ya watu 180 walikuwa kwenye kivuko hicho wakisherehekea sikukuu ya mwaka mpya wa Kikurdi. Inaelezwa kwamba wengi wa waathirika ni wanawake na watoto ambao walionekana kujaribu kuogelea kwenye mto huo ambao maji yake yalikuwa na kasi kubwa. Viongozi wamesema shughuli za uokoji bado zinaendelea na tayari watu angalau 55, ikiwa ni pamoja na watoto 19, wameokolewa. Ubalozi wa Marekani mjini Baghdad umetuma salamu za rambirambi kwa jamaa za wahanga wa ajali hiyo. Kwa upande wake Waziri Mkuu wa Iraq Adel Abdul-Mahdi, ameamuru uchunguzi wa tukio zima ufanyike na kusema kuwa wale waliohusika watawajibishwa.	0
628	"    	    	    NA GUSTAPHU HAULE   	UTAFITI wa viashiria vya maambukizi ya virusi vya Ukimwi umeanza mkoani Pwani huku kaya zilizoainishwa kufanyiwa utafiti huo zikitakiwa kutoa ushirikiano ili ukamilike kwa wakati.   	Meneja Takwimu wa Mkoa wa Pwani, Kalisto Lugome, alikuwa akiwaeleza waandishi wa habari jinsi utafiti huo utakavyotekelezwa.   	  Lugome alisema  Mkoa wa Pwani umepata kipaumbele  cha kufanyiwa utafiti huo kutokana na kuwapo idadi kubwa ya maambukizi ya virusi vya Ukimwi yaliyofikia asilimia 7.2 wakati wastani kwa taifa ni asilimia tano.   	Alisema utafiti huo utafanyika katika halmashauri zote za mkoa  katika kaya 37 zilizoanishwa.   	Lugome alisema hivi  sasa timu ya wahamasishaji  imeanza kupita katika maeneo hayo   kufanya maandalizi.   	“Utafiti wa viashiria vya maambukizi ya virusi vya Ukimwi sasa umeingia mkoani kwetu.   	“Tunawaomba wananchi katika kaya zilizoanishwa kutoa ushirikiano  kuweza kukamilisha hatua hiyo kwa wakati,” alisema.     	Awali akizindua hatua hiyo,  Mkuu wa Mkoa wa Pwani,   Evarist Ndikilo, alisema   utafiti huo utaisaidia Serikali hususan watunga sera, kuandaa mikakati mipya ya kudhibiti Ukimwi na kuimarisha mipango ya ufuatiliaji.   	 Ndikilo alisema takwimu hizo zitasaidia pia kuboresha juhudi zinazofanywa na Serikali kusogeza huduma za VVU katika vituo vya afya ikiwamo huduma ya mama kwenda kwa mtoto.   	Hata hivyo,  aliwataka waganga wakuu wa halmashauri hizo   na watendaji wote waweke  mazingira mazuri ya kuhakikisha watafiti hao wanafanya kazi yao kulingana na matakwa ya Serikali. 	 "	1
629	 SADIO Mane alisema itakuwa ndoto iliyotimia kuiongoza Senegal kushinda kombe la AFCON kwa mara ya kwanza. Senegal, waliomaliza nafasi ya pili kwenye Fainali za Mataifa ya Afrika mwaka 2002, wanatazamia kuingia robo fainali kwa mara ya pili watakapoikabili Uganda.Mane anaongoza kwa mabao akiwa amefungamana na wachezaji wengine 10 kwenye mashindano haya sambamba na mshambuliaji mwenzake kwenye timu ya Liverpool, Mohamedi Salah wa Misri. “Kwangu mimi kitu muhimu zaidi ni kushinda hili taji na Senegal,” alisema Mane.Senegal iliingia hatua ya mtoano baada ya kushika nafasi ya pili kwenye kundi C nyuma ya Algeria. Mane, mshindi wa Ligi ya Mabingwa Ulaya na Liverpool hakucheza mchezo wa kwanza dhidi ya Tanzania akiwa anatumikia kadi za njano, alifunga mabao mawili kwenye ushindi wa Senegal wa mabao 3-0 dhidi ya Kenya. Kabla ya kuanza mashindano haya Mane aliliambia jarida la France Football kuwa atahamisha mafanikio yake ya kushinda taji la Ligi ya Mabingwa Ulaya kuisaidia Senegal kushinda taji la Afcon.“Nitajaribu kufunga mabao zaidi na kuwasaidia wenzangu kufunga ili mwishowe tushinde hili kombe,” alisema Mane. “Hii ni ndoto yangu kuisaidia Senegal kushinda hili taji. Niko hapa kwa ajili hiyo.” Sadio Mane alikuwa sehemu ya kikosi cha Liverpool kilichoshinda taji la Ligi ya Mabingwa Ulaya na Liverpool kwa kuifunga Tottenham mabao 2-0 Juni Mosi.	2
630	"    	Na RAMADHANI MASENGA   	OOOIII, niaje masela? Kila kiungwa flengwa au mnabung’aa bung’aa tu? Shtuka bongo lala tumebadili mwendos siku hizi. Ukijifanya unajua sana kutembea wenzako watakupita kwa sababu wanakuja wakikimbia. Ama nini? Sana tu wanangu.   	Dawa ya fasta sindano, sasa unapewa sindano unalia nini? Kausha ikuingie vema. Nashangaa kuna baadhi ya masela walitaka joto ya fasta, sasa wamesogezewa jiko karibu wanasema linaunguza sana. wadau wanasema njia ya peponi ina miba mingi, sasa kama unataka kula raha za paradiso inaidi tu uvumilie mbigiri miguuni.   	Au sio? Acheni masikhara, mwacheni dereva aongeze kasi. Si ndiyo sisi tuliosema hatutaki gari la kusukuma tunataka la mwendo kasi. Sasa mnalalamika nini kwamba mnarushwa rushwa katika mashimo. Kumbe mlitaka mvua ila mliogopa radi. Acheni utoto wanangu.   	Vaa mkanda kama kanali Sadali. Ujinga ni kutamani kufika peponi bila kufa. Ama ujinga ni nini wanangu? Binti unatamani kupata mtoto ila unaogopa mimba. Tikisa bichwa lako hilo kama liko sawa wewe.   	Pepo haiji bila kifo na dhahabu haing’ai bila kupita katika moto. Tulia uungue ili baadaye uwe komando mwanangu. Pambana acha uzoba. Si ndiyo sisi tuliosema kwamba dereva yule  mwingine anasumbuliwa na mbavu hivyo safari yetu ilikuwa imejaa mashaka? Kwani ujinga ni nini wanangu?   	Ujinga ni kuongea kitu bila kujua maana yake ila ujinga mkubwa ni kuimbishwa nyimbo bila kuelewa kiitikio chake.   	Wanangu mtaji mkubwa ni fikra zako. Sasa wewe bung’aa kindezi.  Ruhusu bla bla za wanasiasa ndiyo ziwe maisha yako. Eti unaamini utakuja kuwa bosi kwa kukaa tu maskani nakupiga porojo.   	Ujinga ni kuamini wanasiasa wana mbinu za miujiza za kukupa maendeleo bila kufanya kazi kwa bidii na maarifa. Bila kuminyika, kutoa jasho hata ikibidi damu kiduchu jua hukamati ngawira.   	Sasa wewe endelea kupaka losheni za  kina dada pamoja na pafyumu zao kwa kuamini maisha yana kanuni za kukupendelea wewe. Piga kazi wewe.  Mwili wako ni juamba la utumwa la akili yako.   	Uache utumike vizuri kwa malekezo ya akili yako ili baadaye uweke heshima mjini. Sasa wewe jione mjanja kulala masaa kumi na mbili. Sio tu unavaa hereni za dada yako kutaka nawe uonekane mjanja ila utaazima hadi lini nguo za dada zako.   	Dunia hii ina maajabu yake masela. Sasa wee endelea kuona napoteza muda hapa. Ujinga ni kuamini niko hapa kwa ajili ya kukuchekesha.   	Funua ubongo wako ule maarifa kutoka kwa Profesa wa kitaa na mkufunzi wa ghetto. Wanangu mmenisoma au mlikuwa mnasoma tu? Hahahaha!"	4
631	 MKUU wa Wilaya ya Nanyumbu, Moses Machali ameeleza kufurahishwa na mafunzo yaliyotolewa hivi karibuni kwa wakuu wa wilaya na wakurugenzi na kusema yamewajengea uwezo wa kutumia busara zaidi kuliko mihemuko katika kusimamia shughuli.Akitoa neno la shukurani baada ya Waziri wa Nchi, Ofisi ya Rais, Tawala za Mikoa na Serikali za Mitaa (Tamisemi), Selemani Jafo kufunga mafunzo hayo, alisema watatumia ukomavu,kuvumiliana katika kutenda kazi zao pamoja na kuwa na ushirikiano na utengamano hatimaye walete mabadiliko kwenye maisha ya wananchi.Mkuu huyo wa wilaya aliwaomba viongozi mbalimbali kuendelea kuwashauri wakuu wa wilaya na wakurugenzi na kuwaonya wanapoona wameteleza katika jambo lolote.Aliwataka wakuu wa wilaya wenzake kwenda kuchapa kazi kuhakikisha kwamba wanaleta mageuzi ya kimaendeleo katika maeneo yao na kusaidia kuinua hali za maisha ya wananchi.Akifunga mafunzo hayo, Waziri Jafo aliwataka wakurugenzi na wakuu hao wa wilaya kutumia mafunzo waliyopata kufanya mabadiliko ikiwamo kusimamia rasilimali fedha zinazotolewa na serikali kutekeleza miradi mbalimbali ya maendeleo ya wananchi.Aliwataka watendaji hao kwenda kusimamia fedha ambazo ni takribani asilimia 21 ya bajeti ya serikali ya mwaka zilizotengwa kwa ajili miradi ya maendeleo na kuhakikisha hakuna matumizi mabaya. “Mnatakiwa kwenda kusimamia raslimali fedha ambazo serikali ya awamu ya tano inapeleka katika maeneo mbalimbali kwa ajili ya kutekeleza miradi mbalimbali kuinua maisha ya wanaanchi,” amesema.Akizungumzia mafunzo hayo yaliyohusisha wakuu wa wilaya 27 na wakurugenzi 29, Kaimu Mkurugenzi wa Taasisi ya Uongozi, Kadali Singo alisema kulikuwa na wawezeshaji 10 waliowajengea uwezo viongozi hao walioteuliwa na Rais mwezi Julai na Agosti mwaka huu.	1
632	 Kiungo wa klabu ya Kagera Sugar Awesu Awesu amesema hakutoa lugha yoyote ile ya matusi au kejeli kwa muamuzi wa mchezo wa robo fainali kati ya timu yake na Yanga. Awesu ambaye alionyeshwa kadi nyekundu kwenye mchezo huo amesema kama inawezekana muamuzi wa mchezo huo Shomary Lawi atafutwe aulizwe juu tukio hilo kwakua yeye hakufanya kosa lolote lile. “Mimi mwenywe kama mimi sijafanya chochote sijamtoa hata neno lake nilichokifanya nilienda pale kumtoa Abdalah (Seseme) sababu ni mtu ambaye huwa hapatagi kadi kwenye mchezo sasa nashanga nafika pale napewa kadi ya njano nyingine kiukweli sikufanya lolote labda yeye aulizwe tujue ilikuaje” amesema. “Kwakua mchezo umepita mimi sina shida ila kadi hii nyekundu imeathiri timu yangu sababu kuna mchezo mwingine mbele yetu na mimi nitaukosa hup mchezo” ameongeza. Awesu alionyeshwa kadi nyekundu mnamo dakika ya 78 ya mchezo baada ya tukio la mchezaji mwenzake Abdalah Seseme kumfanyia rafu mchezaji wa Yanga, mchezo huo uliisha kwa Yanga kupata ushindi wa goli 2-1 na kufanikiwa kusonga mbele kwenye hatua ya nusu kombe la shirikisho.   Alichokisema Awesu baada ya mchezo Red card.  Credit @sokaonline_ A post shared by  Yahya Shabani Njenge (@yahyanjenge) on Jun 30, 2020 at 11:55pm PDT   	2
633	 NAIBU Waziri Ofisi ya Rais-Tawala za Mikoa na Serikali za Mitaa, Mwita Waitara amewataka viongozi wa Halmashauri ya wilaya ya Bagamoyo, Pwani kutimiza vigezo vilivyowekwa ili kuupandisha mji mkongwe kuwa Halmashauri ya Mji. Ametoa agizo hilo leo bungeni jijini Dodoma katika kikao cha 11, mkutano 16 wakati akijibu swali lililoulizwa na Mbunge wa Bagamoyo, Dk Shukuru Kawambwa aliyehoji lini Bagamoyo itapanda hadhi hiyo. Akifafanua kuhusu vigezo vilivyokosekana, Waitara amesema Bagamoyo haina mpango kabambe wa uendeshaji wa mji (Master plan) na eneo lake limepimwa na kuwa na asilimia 75.Waziri Waitara alilieleza Bunge kuwa, mapendekezo Mji Mdogo wa Bagamoyo kupewa hadhi ya Halmshauri ya mji yaliwasilishwa kwenye barua yenye Kumbukumbu Namba CAB.51/22/01/56 ya Januari 23, mwaka huu. Barua hiyo, kwa mujibu wa Waitara, ilijibiwa Machi 14, 2019 kwa maelezo kuwa Bagamoyo haina vigezo tajwa. Hata hivyo, serikali kupitia TAMISEMI imeahidi kuendelea kushirikiana na wananchi na viongozi wa mkoa wa Pwani ili kuiwezesha Bagamoyo inafikia lengo lake la kuwa Mamlaka ya Halmashauri ya Mji.	1
634	Elizabeth Joachim, Dar es Salaam  Rais Dk John Magufuli amekutana na Waziri wa Ushirikiano wa Maendeleo ya Kimataifa wa Swedeni, Peter Eriksson na kufanya mazungumzo naye leo Mei 20, Ikulu Jijini Dar es Salaam. Waziri huyo amempongeza Rais Magufuli na serikali yake kwa mafanikio makubwa katika mapambano dhidi ya rushwa na ameeleza dhamira ya Swedeni kuimarisha zaidi uhusiano na ushirikiano wake na nchi ya Tanzania.  Aidha katika mazungumzo yao yamehudhuriwa na Balozi wa Sweden hapa nchini, Anders Sjoberg, pamoja na Waziri wa Mambo ya nje na ushirikiano wa Kimataifa, Palamagamba Kabudi. Katika hatua nyingine Rais Dk Magufuli amemuapisha Dk Mpoki Ulisubisya kuwa Balozi wa Tanzania nchini Canada. Hafla ya kuapishwa kwa Balozi Ulisubisya imefanyika leo Mei 20, Ikulu Jijini Dar es Salaam na kuhudhuriwa na Waziri Mkuu Kassim Majaliwa, Waziri wa Mambo ya Nje na Ushirikiano wa Afrika Mashariki, Profesa Palamagamba Kabudi na viongozi wa vyombo vya ulinzi na usalama.	1
635	 MKURUGENZI wa Kampuni ya Kiluwa Steal Group Co. Ltd na Kiluwa Free Processing, Mohammed Kiluwa (50) ameieleza Mahakama ya Wilaya ya Ilala kuwa, hakutoa rushwa kwa Waziri wa Ardhi, Nyumba na Maendeleo ya Makazi, William Lukuvi.Kiluwa alidai hayo jana mbele ya Hakimu Mkazi, Samwel Obasi wakati akitoa ushahidi wake katika kesi ya kutoa rushwa ya Sh milioni 90 kwa Waziri Lukuvi. Akiongozwa na Wakili wa Utetezi, Iman Madega, Kiluwa alidai kwamba Waziri Lukuvi alichukua mkoba uliokuwa na fedha zake na kwamba ndiye aliyezitoa fedha na kuziweka juu ya meza.Kiluwa alidai Julai 14 mwaka huu alipata taarifa kutoka kwa Shabani Selemani kuwa anatakiwa kupeleka hati za viwanja ofisini kwa Waziri Lukuvi na Julai 16, mwaka huu alifanikiwa kufika ofisini kwa Waziri. Alidai kuwa alimkuta Waziri Lukuvi akiwa peke yake na kumuuliza hati zake ziko wapi, naye alijibu kuwa anazo mbia mwenzake, ambaye kwa wakati ule alikuwa amesafiri.“Baada ya kumjibu hivyo, Waziri Lukuvi aliniuliza tena swali kuwa hati zangu ziko wapi na nilimjibu kuwa mwenzangu akirudi nitaziwasilisha kwake lakini baada ya majibu hayo Waziri alikaa kimya kama dakika tatu kisha akanyanyuka na kuniuliza kwenye mkoba wangu nimebeba nini,” alidai Kiluwa.Aliendelea kudai kuwa alimjibu kwamba kuna fedha, ambazo anafanya manunuzi ya vitu mbalimbali vya ofisini kwake, na baada ya jibu hilo Waziri aliinuka na kumwambia ampatie mkoba huo. Alidai Waziri Lukuvi alinyanyuka na kuchukua begi hilo na kulifungua kisha alitoa fedha na kuziweka juu ya meza. “Baada ya kuchukua begi nikawa napiga kelele nikisema nisaidieni...Muda mfupi kidogo mlango ulifunguliwa na akaingia mtu mmoja na kuniambia nipo chini ya ulinzi, kabla hajamaliza kusema hayo akaingia mwingine naye akasema nipo chini ya ulinzi nirudi nyuma hatua mbili,” alidai Kiluwa.Alidai baada ya purukushani hizo, Lukuvi alitoka ofisini na kumuacha yeye pamoja na watu hao wawili walioingia na kumuweka chini ya ulinzi, ambapo walianza kujiuliza maswali juu ya nani wamfanye shahidi katika tukio hilo. Katika utetezi huo, Kiluwa aliiomba Mahakama imuachie huru, kwa kuwa si Waziri Lukuvi wala mashahidi wa upande wa mashitaka, walithibitisha mahakamani hapo kuwa alitoa rushwa.“Mimi sina hatia naiomba Mahakama iniachie huru mimi na pia inirejeshee mali zangu walizozishikilia, naiomba pia inipatie hati zangu na kuzirudisha katika daftari la msajili, “alidai. “Eneo ambalo tuliomba kwa Rais na kupewa kisha kushughulikia ili tupate hati kama tukiwekeza zaidi ya watanzania 40,000 watapata ajira, lakini naona Waziri Lukuvi kama anakwamisha jambo hili “ alidai.Alidai kuwa ana viwanja 73 lakini mpaka sasa ameshapata hati za viwanja 57 tu. Kwamba katika hatua zote za kupata hati hizo, hajawahi kuombwa wala kutoa rushwa. Shahidi wa pili upande wa utetezi, ambaye ni miongoni mwa wamiliki na mwanahisa katika Kampuni ya Kiluwa Free Processing Zone, Jurijs Martinovs alidai mahakamani hapo kuwa Julai 3 mwaka huu alisafiri kupeleka watoto likizo kwa bibi yao nchini Latvia na kurejea Tanzania Agosti 16 mwaka huu.Martinovs aliwasilisha nakala ya pasipoti ya kusafiria, kuonesha kwamba alisafiri na mahakama iliipokea kama kielelezo cha utetezi katika kesi hiyo. Baada ya kusikilizwa utetezi huo, Hakimu Obas aliharisha kesi hiyo hadi Desemba 24 kwa ajili ya kutoa hukumu.Kiluwa anadaiwa kuwa Julai 16, mwaka huu kati ya saa 6 na saa 8 mchana akiwa mkurugenzi wa kampuni hizo mbili, alitoa rushwa ya Dola za Marekani 40,000 ambazo ni sawa na Sh milioni 90 kwa Waziri Lukuvi. Mshitakiwa anadaiwa kutoa fedha hizo kwa lengo la kwamba asiwasilishe hati ya umiliki wa kiwanja namba 57 Block B Kikongo na D Disunyura kilichopo eneo la viwanda lililopo Kibaha mkoani Pwani. Kiluwa yupo nje kwa dhamana.	1
636	 Hatua ya kwanza ya sinema hiyo ni ile ya TFF ambayo ilitangaza mchakato wa uchaguzi na tayari wajumbe tisa wamejitokeza kuwania nafasi hiyo, wakati hatua ya pili ni ile ya Yanga kujitangazia mchakato wao wa uchaguzi juzi, ambapo jana walianza kutoa fomu.Licha ya Manji na Sanga wanaotetea nafasi zao na kuchukua fomu jana, mwingine ni Mjumbe wa Kamati ya Utendaji ya TFF, Ayoub Nyenzi aliyechukua fomu ya kuomba Ujumbe wa Kamati ya Utendaji ya Yanga.Nyenzi alichukua fomu jana, huku tayari Baraza la Michezo la Taifa (BMT) na Kamati ya Uchaguzi ya TFF zikiwa zimetoa tamko juzi kuwa mchakato wa uchaguzi uliotangazwa na Yanga ni batili.Manji na Sanga walikabidhiwa fomu na Mwenyekiti wa Kamati ya Uchaguzi ya Yanga, Sam Mapande, wakati wengine walikabidhiwa fomu na Mwenyekiti wa matawi ya Yanga, Jabir Katundu.Kwa mujibu wa Katundu, wengine waliochukua fomu ni Sylvester Haule, Siza Agustino, Hussein David, Beda Tindwa, David Ruhago, Lameck Nyambaya, Nyenzi na George Manyama. Uchaguzi huo wa Yanga ambao umepangwa kufanyika Juni 11 unakinzana na ule wa TFF na BMT uliopangwa kufanyika Juni 25 mwaka huu.Akizungumza jana, Manji alitangaza kuwasimamisha wanachama wote waliochukua fomu TFF ikiwa ni pamoja na kumvua uanachama Mwenyekiti wa Matawi ya Yanga Mohamed Msumi.Waliochukua fomu TFF ambao wamesimamishwa na Manji ni Aaron Nyanda, Titus Osoro wanaowania nafasi ya Makamu Mwenyekiti, Paschal Laizer, Edgar Chibula, Mohammed Mattaka, Mchafu Ahmed Chakoma, Bakari Malima ‘Jembe Ulaya’, Omari na Said wanaowania Ujumbe wa Kamati ya Utendaji.Manji aliwatuhumu baadhi ya viongozi wa TFF na BMT na baadhi ya wanachama kwamba wanamhujumu ili wamtoe Yanga.“Mimi bado ni Mwenyekiti halali wa Yanga, uchaguzi huu umekuja kwa sababu sisi ndio tumetaka, sisi tuliingia kwenye dirisha dogo tukiwa na deni la mabao 5-0 tuliyofungwa na Simba na baada ya miaka miwili sio TFF wala BMT ambao walituambia tufanye uchaguzi,” alisema.Alisema walitaka kufanya uchaguzi wakati fulani, lakini aliyekuwa Mwenyekiti wao wa Kamati ya Uchaguzi, Alex Mgongolwa alifiwa na baba yake hivyo wakashindwa kufanya.Alisema kuna mambo hayapo sawa kwenye Kamati ya Uchaguzi ya TFF na BMT na ndiyo sababu hawana imani na taasisi hizo kwa kuwa kuna baadhi ya watu wana nia mbaya na yeye.Aliweka sauti ya redio aliyodai kuna mjumbe mmoja wa Kamati ya Uchaguzi ya TFF na mmoja wa BMT wakipanga namna ya kumkata katika uchaguzi huo.Alipoulizwa jana kuhusiana na uchaguzi huo wa Yanga, Katibu Mkuu wa BMT, Mohamed Kiganja, alisema: “Sisi tumeiagiza TFF isimamie uchaguzi na kuhakikisha taratibu zote zinafuatwa ili Yanga ipate viongozi halali”.	2
637	LONDON, UINGEREZA WANASAYANSI kutoka nchini Ufaransa wamesema wana ushahidi kuwa mbwa anaweza kuhisi dalili za ugonjwa wa kifafa kupitia kunusa. Kwa mujibu wa timu ya utafiti kutoka Chuo Kikuu cha Rennes, kina matumaini makubwa kuwa uvumbuzi wao utawezesha wataalamu kubaini mtu mwenye dalili za ugonjwa wa kifafa. “Inawezekana kuwa mbwa ana pua za ‘kielektroniki’ zinazoweza kunusa harufu inayotoka kwa mtu mwenye dalili ya ugonjwa wa kifafa. Mbwa awali walionyesha kuwa na uwezo wa kunusa harufu zinazoashiria kuwepo wa dalili ya maradhi kadhaa, ikiwemo saratani, malaria na sukari,” umesema utafiti huo. Baadhi ya watu wenye kifafa huwategemea wanyama. Mnyama mmoja akiwa kwenye chumba alicholala mtoto, anaweza kuitahadharisha familia kuwepo kwa dalili ya kifafa wakati wa usiku wa manane. Katika utafiti wa hivi karibuni, ulioandikwa katika jarida la ripoti za kisayansi, mbwa watano walipata mafunzo nchini Marekani kubaini harufu ya jasho la mtu aliye na kifafa. Watafiti wamesema kuwa hatua ya kwanza ni mbwa wawili kati yao walibaini dalili za kifafa karibu kiasi cha theluthi mbili na wengine watatu walikuwa wamepatia kwa asilimia 100. Ripoti inasema: “Majibu yako wazi kabisa na ilihusisha kubaini harufu ya mtu mwenye dalili ya kifafa. Lakini haijulikani ni kwa vipi dalili za kifafa zinaonekana katika mabadiliko ya harufu.” Daktari Amelie Catala wa Chuo Kikuu cha Rennes ameiambia BBC: “Utafiti zaidi unahitajika, lakini inawezekana kuwa mabadiliko mwilini husababisha kutoka kwa homoni zinazosababisha kutoa harufu ya aina ya tofauti, lakini nadharia hii bado iko kwenye majaribio.” Hata hivyo, utafiti huu unaelezwa kuwa msaada mkubwa kwa wagonjwa, ambapo ripoti inasema itasaidia kuboresha namna ya kutambua dalili za kifafa mapema zaidi, hali itakayoweza kumsaidia mtu kuomba msaada au kujiondoa kwenye maeneo ya hatari kabla ya kuanguka kifafa.	0
638	 SERIKALI imesema imejipanga kuongeza ushirikiano na sekta binafsi katika kuhakikisha kuwa kero na vikwazo vinaondolewa ili kuweka mazingira bora ya biashara na kuvutia uwekezaji wa ndani na nje ya nchi.Waziri wa Kilimo, Japhet Hasunga aliyasema hayo jana wakati akimwakilisha Waziri Mkuu, Kassim Majaliwa kufungua Mkutano Mkuu wa Mwaka wa Dharura wa Chama cha Wafanyabiashara Wenye Viwanda na Kilimo Tanzania (TCCIA) mwaka huu.Aidha alisema serikali imefanya uamuzi mahususi mwaka huu wa kuondoa mwingiliano wa utoaji wa huduma za mashirika ya TBS na TFDA ili kupunguza usumbufu kwa wafanyabiashara.Alisema hizo ni hatua za awali na alitoa mwito kwa TCCIA kuhakikisha wafanyabiashara wanafuata sheria, kanuni na taratibu zote zilizowekwa ili kuondoa usumbufu wote unaoweza kujitokeza wakati wa kufanya biashara.Alisema Rais John Magufuli alizindua Mpango wa Pili wa Maendeleo ya Kilimo (ASDP II), Juni 4, mwaka jana, kwa kutambua umuhimu wa sekta binafsi, moja ya maboresho makubwa ya ASDP II ukilinganisha na ASDP I ni kuipa nafasi kubwa zaidi sekta binafsi.Aliongeza kuwa ni wakati muafaka wa kubaini maeneo maalumu ambayo TCCIA itaendelea kutoa mchango mkubwa katika kutekeleza programu hiyo ili iweze kufikia malengo yaliyowekwa.Hasunga alisema ili kuhakikisha uboreshaji wa mazingira ya biashara nchini, serikali kwa kushirikiana na sekta binafsi iliandaa andiko maalumu, Mpango wa Kuboresha Biashara na Mazingira ya Uwekezaji Tanzania (Blue Print) ambalo lilikwishazinduliwa, pia mpango wa utekelezaji wake umeandaliwa na umeanza kutekelezwa.“Ni wajibu sasa wa kila pande yaani sekta ya umma na binafsi kuhakikisha kuwa yale yote yaliyoainishwa katika andiko hilo yanatekelezwa ipasavyo,” alisema Hasunga.Vile vile, alisema serikali imeendelea na jitihada za kuimarisha mabaraza ya biashara ya mikoa na wilaya ambapo tayari imeshaweka mwongozo wa mabaraza hayo ambayo TCCIA ni Sekretarieti.Aliwataka washiriki hao kuchangamkia fursa zilizopo katika miradi mikubwa inayotekelezwa na serikali nchini hasa miundombinu ya reli ya kisasa, mradi wa umeme wa bwawa la Julius Nyerere, barabara za kisasa, bomba la mafuta, manunuzi ya ndege na mingineyo.Alisema fursa hizo kwa kupitia sera ya uwezeshaji wazawa nao wakiwa wana nafasi kubwa ya kunufaika nazo.Alisema miradi hiyo ni mingi na itachukua muda mrefu ikitekelezwa kwa awamu tofauti.“Endapo kwa sababu moja au nyingine haukuweza kupata fursa ya kushiriki kazi kwenye mradi mmoja kwa sababu fulani zikiwemo sifa kadhaa basi, nakushauri ujipange vizuri kwenye miradi inayokuja, msikate tama,” alisisitiza Hasunga.Alisema serikali inatambua ushirikiano mzuri wa TCCIA na taasisi mbali mbali za Umoja wa Mataifa (UN) zikiwemo UNDP, Unido, Fao, UNV, Unesco, ILO na ITC pamoja na wadau wengine wa maendeleo.	5
639	 KAMATI ya Hesabu za Serikali za Mitaa (LAAC) imeipa miezi mitatu Ofisi ya Mdhibiti na Mkaguzi Mkuu wa Hesabu za Serikali (CAG) kufanya ukaguzi maalumu wa upotevu wa zaidi ya Sh bilioni 3, fedha za miradi ya maendeleo katika Halmashauri ya Wilaya ya Nyangh’wale mkoani Geita.Makamu Mwenyekiti wa kamati hiyo, Abdallah Chikota ametoa agizo hilo jijini Dodoma baada ya kukutana na uongozi wa wilaya hiyo kuhusu hoja za ukaguzi za CAG kwa mwaka wa fedha2017/18.Chikota alisema kwa kiasi kikubwa ripoti waliyopelekewa na ofisi ya CAG imejaa ubadhirifu na kwamba kamati hiyo imeshindwa kuhoji watendaji hao wa halmashauri kutokana na kuwa watendaji wengi ni wapya.Kutokana na ubadhirifu huo, LAAC imeagiza kufanyika kwa ukaguzi maalumu ili kuwabaini watumishi wengine waliohusika katika wizi huo.“Ofisi ya CAG iende kufanya ukaguzi maalum kwenye halmashauri hii maana pamoja na kwamba kuna watumishi ambao wapo ndani na wengine kesi zao zipo mahakamani, tunaoana bado kuna wengine wapo nje sababu CAG alizuiliwa kufanya ukaguzi ambao utaweza kusaidia kuwajumusiah na wengine walioshiriki,” amesema.Akibainisha baadhi ya maeneo ambayo hesabu zake zinaonesha kuna ubadhirifu, Chikota alisema kuna vitabu 50 vya kukusanyia mapato taarifa yake haikuwasilishwa kwa wakaguzi.Alisema pia hati za malipo zenye thamani ya zaidi ya Sh bilioni 1, sambamba na kuwepo kwa malipo yasiyo na viambatanisho yenye thamani ya Sh milionbi 339.7.Chikota alisema pia taarifa hiyo inaonesha kuwepo uhamisho wa fedha bila kuonesha shughuli zilizofanyiwa kiasi cha Sh bilioni 1.7.“Fedha zinaonesha zimefanyiwa uhamisho, lakini wakaguzi wakifuatlia hakuna shughuli ambazo zimefanya,” aliongeza.Aliongeza, “hata walipojaribu kukagua utekelezaji wa miradi nako kuna changamoto na kumbwa ikiwa ni ucheleweshwaji wa kukamilika kwa miradi ya maendeleo pamoja na kuonekana fedha kutolewa.” Chikota alisema katika sekta ya afya, serikali ilitoa kiasi cha Sh milioni 400 kwa ajili ya ujenzi wa kituo cha afya, taarifa inaonesha fedha hizo hazipo na kituo hakijajengwa.Alisema pia fedha zilizotolewa kwa ajili ya Mradi wa Elimu wa EP4R kiasi cha Sh milioni 576 taarifa hiyo inaonesha zimetumika nje ya malengo yaliyokusudiwa.Chikota alisema pia katika mradi wa maji taarifa za kwenye kitabu zinaonesha kuwepo kwa salio la Sh milioni 74.1, lakini taarifa ya benki inaonesha kiasi cha Sh milioni 71.1 haipo.“Si hivyo tu, hata fedha ambazo zinaoneshwa zimeliwa kwa ajili ya utekelezaji wa mradi huu wa maji, kuna hati za malipo zenye thamani ya shilingi milioni 134.5 hazikuwasilishwa kwa wakaguzi,” amesema.Amesema watumishi hao wanaonesha kuwa pia walipewa kiasi cha Sh billion 1.9 kwa ajili ya miradi ya maendeleo lakini ni Sh milioni 700 pekee ndizo zilizotumika huku zingine zikiteketezwa.“Kwa mazingira haya kamati tusiendelee kuwahoji, CAG tunakupa muda mfupi sana wa miezi mitatu, kwa kufanya hivyo kutafanya kujua wahusika kulingana na kila hoja moja,” amesema.“Haiwezekani tukafumbia macho suala hili maana hata kama kuna watendaji wapya kwa sasa hatuwezi kuwasifia wakati wizi bado unaendelea kufanyika kama kawaida.”Naibu Waziri Tamisemi, Mwita Waitara alisema watachukua hatua kadiri Kamati ya Bunge itakavyowaagiza mara baada ya uchunguzi kukamilika.	1
640	Na WAANDISHI WETU -DAR/IRINGA JUKWAA la Wahariri Tanzania (TEF) limesema hatua ya Mkuu wa Mkoa wa Iringa, Ally Hapi kuwaingiza waandishi wa habari katika orodha ya wanaotakiwa kuwa na vitambulisho vya ujasiriamali, inaashiria kuwa kiongozi huyo anatindikiwa uelewa wa sheria za nchi. Mapema wiki hii, Hapi alitoa taarifa yenye orodha ya makundi yanayotakiwa kuwa na vitambulisho vya ujasiriamali wakiwemo waandishi wa habari. Kutokana na hilo, jana TEF kupitia Kaimu mwenyekiti wake, Deodatus Balile ilitoa tamko huku wakimtaka Hapi arekebishe agizo lake. “TEF imesikitishwa zaidi na kauli ya Hapi kuwa amefikia uamuzi huo kuhakikisha kila mtu analipa kodi. Ifahamike kuwa Mkuu wa Mkoa hana mamlaka ya kutoza mtu kodi.  “Chombo pekee chenye mamlaka ya kutoza kodi ni Mamlaka ya Mapato Tanzania (TRA) na si vinginevyo. Kauli hii inaleta wasiwasi kuwa Hapi na wenzake ikiwa nia yake katika vitambulisho ni kulipisha kodi, basi amerejesha kodi ya kichwa iliyofutwa mwaka 2004 kupitia mlango wa nyuma.  “Waandishi wa habari wanaotajwa kwenye orodha hiyo katika namba 36, ifahamike hawana bidhaa wanazouza.  “Agizo la Hapi la kuwaingiza waandishi wa habari kwenye orodha hiyo linaashiria kuwa kiongozi huyu ama anatindikiwa uelewa wa sheria za nchi, hakuomba ushauri wa kisheria au amejielekeza vibaya.  “Kifungu cha 7(1) cha Sheria ya Huduma za Habari ya mwaka 2016 (MSA 2016) na kanuni zake za mwaka 2017 kinatambua taaluma ya uandishi wa habari na waandishi wa habari. Kazi za waandishi wa habari ni kukusanya, kuchakata, kuhariri na kuchapisha habari na taarifa.  “MSA imeweka utaratibu rasmi wa vitambulisho vya kazi kwa waandishi wa habari (press card) kutoka Idara ya Habari (Maelezo) kwa kulipia ada ya Sh 30,000 kila mwaka.  “Utaratibu huu ulikuwako tangu Sheria ya Magazeti Na 3 ya mwaka 1976 ilipotungwa.  “Ikumbukwe uandishi wa habari ni mhimili wa nne wa dola, hivyo si vyema kuushusha hadhi kwa kuugeuza kuwa ni kazi isiyo rasmi.  “Kwa kuzingatia ukweli huu wa kisheria si haki hata kidogo kuwataka waandishi wa habari wa nchi hii, bila kujali maeneo yao ya kijiografia, katika kutimiza wajibu wao wanunue vitambulisho vya watu wanaojishughulisha na sekta isiyo rasmi.  “Tungependa kumkumbusha Hapi kuwa waandishi wa habari wanalipa kodi kwa mujibu wa sheria na si kupitia maagizo na matamko.  “Tunaamini kwa maelezo haya, Hapi atatambua kwamba amejielekeza vibaya katika agizo lake la kuwataka waandishi wa habari wakanunue vitambulisho vya watu wanaojishughulisha na sekta isiyo rasmi, hivyo atarekebisha agizo lake kwani linakwaza, linasumbua na kuleta mkanganyiko kwa waandishi wa habari mkoani Iringa,” ilisema taarifa hiyo. Katika hatua nyingine, Chama cha Waandishi wa Habari Mkoa wa Iringa (IPC) kimempa Hapi siku saba kuwaomba radhi. Akizungumza jana Mwenyekiti wa IPC, Frank Leornad, alisema kauli ya Hapi inadhalilisha taaluma ya habari. Alisema kuwa waandishi wa habari mkoani hapa wamefanya majadiliano na kuazimia mambo sita watakayoyawasilisha katika ofisi yake na kutaka yajibiwe mapema iwezekanyo ili kuondoa sintofahamu hiyo. “Tumesikitishwa kuwekwa katika kapu moja linalolinganisha taaluma ya habari na wafanyabiashara jambo ambalo sio sahihi na hajatutendea haki,” alisema.	1
641	Kufuatia agizo la Serikali kutaka kusimamishwa kwa ligi zote za soka hapa nchini ikiwa ni hatua ya kudhibiti kusambaa kwa virusi vya Corona, Shirikisho la soka nchini (TFF) limesema limevunja na kambi ya Taifa Stars iliyokuwa ikijiandaa na mashindano ya CHAN. Taarifa kwa umma iliyotolewa na umma na TFF leo Machi 17 muda mfupi baada ya tangazo la Serikali imesema kuwa imezisitisha ligi zote zilizoko chini yake ikiwa na utekelezaji wa agizo hilo. Hata hivyo kikao cha kamati ya uongozi ya bodi ya ligi kuu kitakaa kesho na kitatoa mwelekeo wa agizo hilo.   @azamtvtz @wallacekaria @wilfredkidao @bonwambura70 @regofficeaa @caf_online A post shared by  Tanzania Football Federation (@tanfootball) on Mar 17, 2020 at 7:52am PDT 	2
642	Na ASHA BANI-DAR ES SALAAM  RAIS Dk. John Magufuli, amewataka viongozi na waumini wa madhehebu  ya dini mbalimbali kujiepusha na migogoro inayoharibu sifa na heshima ya dini. Rais Dk. Magufuli aliyasema hayo jana alipohudhuria ibada ya kuwekwa wakfu  Askofu wa tano wa Kanisa la Anglikana  Dayosisi ya Dar es Salaam, Askofu Jackson Sosthenes Jackson katika Kanisa Kuu la Mtakatifu Albano, Dar es Salaam. Alisema Serikali haina dini, lakini watu wake wanaheshimu viongozi wa kiroho hivyo wakiwa na migogoro yao wanashindwa pa  kukimbilia. “Viongozi wa Serikali tunasikitishwa na uwepo wa migogoro katika madhehebu ya dini, tunapata mashaka kama kweli viongozi wa madhehebu husika wanazingatia matakwa ya uchungaji,’’ alisema. Huku akinukuu mistari ya Biblia kutoka kitabu cha Nabii Tito, inayoeleza ili mtu awe askofu anatakiwa kuwa na sifa za kutokuwa mlevi, asiwe mgomvi, mpenda mapato ya aibu, awe mtenda mema na apate kuonya watu kwa mafundisho. “Niliposoma haya maandiko, nikagundua askofu umepewa  kazi kubwa ambayo unatakiwa kama kiongozi wa kiroho kuwasimamia watu wako. “Licha ya Serikali kutokuwa na dini, kama sisi huku viongozi, nikiwamo mimi napenda kusikiliza mawaidha ya dini ya Kikristo na Kiislamu  na kuyafuatisha, kukiwa na migogoro midogo midogo huwa hatufurahii, najiuliza nitakimbilia wapi? alihoji Rais. Alisema hakuna kazi ngumu kama viongozi wa dini kuongoza watu waliogawanyika na wakaweza kwenda sawa. Hata hivyo, alisema kwa hatua iliyofikia sasa ndani ya kanisa hilo, ni ishara kubwa shetani ameshindwa na migogoro iliyokuwapo imemalizika baada ya kuona viongozi mbalimbali wakimo maaskofu kutoka kila eneo wamehudhiria sherehe hiyo. “Tayari shetani ameshindwa na kulegea moja kwa moja, askofu fanya kazi yako, uwasamehe wale waliokosea kufanya kazi ya kumpendeza Mungu kama ambavyo maaskofu waliotangulia walivyokuambia katika mahubiri yao,’’ alisema Rais Magufuli. Wakati huo huo, Rais Dk. Magufuli alimpongeza Askofu Mkuu  wa Kanisa la Anglikana, Dk. Jacob Chimeledya kwa kuumaliza mgogoro uliokuwa ukilikabili kanisa hilo na hatimaye kufikia hatua ya kumuweka wakfu Askofu mpya wa Dayosisi ya Dar es Salaam. Donard Mtetemela Askofu Mkuu mstaafu wa kanisa hilo,  Donard Mtetemela amemtaka Askofu Jackson kutovaa viatu vya kiongozi yeyote aliyepita maana havitamtosha badala yake vitampwaya. Alimtaka kuongoza kama alivyobarikiwa kwa kumpendeza Mungu, kufuata kwa matendo mema mahubiri yake, kusamehe waliokosea na hata kuwasimamia wanakondoo wake vyema. Pia alitoa simulizi ya kumbukumbu ya uongozi wake alivyowahi kupatwa na majaribu alipoingia ofisini kwa mara ya kwanza. Alisema aliingia mgeni mmoja  ambaye naye ni Canon, alipofika alimuomba nauli ili arudi alipotoka, akamjibu hana nauli kwa maana yeye hakumwita. “Nilimjibu sina nauli, siwezi kukupa kwa kuwa sikjakuita, yule Canon akasema maneno machafu dhidi yangu, kisha akafunga mlango na kuondoka zake, nilipoona hivyo nilinyanyuka nikafunga mlango na kwenda kukabidhi funguo ya ofisi kwa viongozi wangu nikaondoka. “Baada ya hapo nilifuatwa na askofu kiongozi wangu alinieleza nilipelekwa pale kwa ajili ya kuwa kiongozi mkubwa wa kiroho, kukomaa na alinitaka kuwa na ngozi ngumu,’’alisema. Alimtaka Askofu Jackson awe na ngozi ngumu na nene itakayoweza pambana na hali yoyote ikiwa ni pamoja na kukwepa mishale ya sumu na kuendelea kumtumikia Mungu. Alisema kuna viongozi wa dini wanadiriki kuhonga fedha ili waweze kuwa viongozi jambo ambalo si sahihi. Alisema katika kuongoza kanisa, migogoro inakuwa inapikwa na shetani, si vyema akapewa nafasi atawale. “Shetani anajua ana muda mchache, anatumia muda wake vizuri au niseme vibaya, sisi hatupigani na wanadamu tunapigana na shetani amekuja, migogoro katika kanisa ni kazi ya shetani,’’ alisema. Alisema migogoro haihusu Anglikana peke yake, hata walipokuwa na migogoro wao waliguswa makanisa yote yanayotii jina la Yesu. “Sisi Angilikana tulivua nguo hadharani tukasema ushoga hapana, kuna watu ndani walikuwa mashoga hawakutaka kujiweka hadharani ila hapa nasema kama ukivaa nguo chafu ndani, nje safi ukatoka jasho ni lazima uchafu utaonekana tu,’’alisema Askofu Mtetemela. Naye Askofu Jackson, alisema atafanya kazi kwa kuleta matumaini mapya katika dayosisi hiyo. Alimuomba Rais Dk.Magufuli kuwarudishia Shule ya Sekondari ya Minaki ili waweze kuijenga kwa pamoja na kuendelea kutoa huduma. Aliahidi kusimamia mali zote za kanisa kwa kufuata Katiba ya Kanisa ya nchi sambamba na kuimarisha vyombo mbalimbali vya kimaamuzi Dk. Jacob Chimeledya Askofu Mkuu wa Kanisa la Anglikana Tanzania, Dk. Jacob Chimeledya aliiomba Serikali kuthibitisha uhalali wa usajili kwa taasisi za kidini . Alisema kuna taasisi za kidini zinaanzishwa kiholela kwa lengo la kuchafua Kanisa lingine hivyo vyombo vinavyohusika serikalini vinatakiwa kuwa makini na hilo. Sherehe hiyo, ilihudhuriwa na viongozi mbaimbali, akiwamo Rais mstaafu Benjamin Mkapa na mkewe mama Anna, Naibu Spika wa Bunge, Dk.Tulia Ackson, Jaji Mkuu mstaafu Augustino  Ramadhani, Jaji Mkuu mstaafu Joseph Sinde Warioba, Waziri wa Katiba na Sheria, Profesa Paramagamba Kabudi na Waziri wa Nchi, Ofisi ya Rais Menejimenti ya Utumishi wa Umma Utawala Bora, George Mkuchika na maaskofu.	1
643	 Na Mwandishi Wetu -DAR ES SALAAM KAMPUNI ya usambazaji wa mashine za EFD ya Checknocrats Ltd, imesema kuwa taarifa iliyotolewa kuhusu kuondolewa kwa mashine hiyo ilitaja jina la kampuni yao. Kutokana na hali hiyo imesema licha ya wao kuwa wasambazaji wa mashine hizo, lakini ilishamaliza mkataba na Mamlaka ya Mapato Tanzania (TRA) mwaka mmoja uliopita na kwamba mashine zao bado zipo katika ubora na hazipo kwenye orodha hiyo. Taarifa iliyotolewa jijini Dar es Salaam jana na Mkuu wa Uendeshaji wa kampuni hiyo, Balraj Bhatt, alisema kuwa kutolewa kwa jina la kampuni yao kwenye orodha za mashine za EFD si sawa, “Katika orodha ya majina ya mitindo ya mashine ya EFD moja ya mfano inaonekana kama “Checknocrats” ambayo ni jina la kampuni yetu si mfano wa mashine ya EFD,” alisema Bhatt katika taarifa yake. Wiki iliyopita Mamlaka ya Mapato Tanzania (TRA) ilitangaza uamuzi wa kuziondoa mashine za EFD ambazo zinadaiwa kuchezewa na watu wasiowaminifu na kuondoa taarifa sahihi na mauzo kama njia ya Serikali kupata mapato.	1
644	 JUMATANO ya wiki hii Ligi Kuu soka Tanzania Bara ilianza rasmi, ambapo kulishuhudiwa baadhi ya timu zikishindwa kutamba katika viwanja mbalimbali,huku wababe Simba,Yanga na Azam FC wakipata ushindi katika michezo yao ya kwanza ya ufunguzi. Mashabiki wa soka wengi walikuwa wakisubiri kwa hamu urejeo wa Ligi hiyo ili kuona uhondo wa timu zao pamoja na kuona ufundi wa miongoni mwa wachezaji wapya waliosajiliwa katika timu hizo.Ikiwa katika Uwanja wa Taifa dhidi ya Tanzania Prison, Simba ilipata ushindi mwembamba wa bao 1-0 lililofungwa na Mnyarwanda Meddie Kagere na kuifanya Simba kuibuka na pointi tatu katika mchezo wa ufunguzi. Haikua siku nzuri kwa Tanzania Prisons iliyoweka kambi visiwani Zanzibar, kwani pamoja na kupambana ilijikuta ikipoteza mchezo wake wa kwanza. Katika Uwanja wa Mabatini, Ruvu Shooting iliangukia pua kwa kupoteza bao 1-0 dhidi ya Ndanda FC, wakati Wagosi wa Kaya, Coastal Union iliyopanda daraja iliambulia sare dhidi ya Lipuli FC ya Iringa.Singida United pamoja na usajili mzuri walioufanya ilishindwa kutamba mbele ya timu iliyopanda daraja ya Biashara kutoka mkoani Mara, baada ya kufungwa kwa bao 1-0 na kuanza kwa kupoteza, Mbao ilipata ushindi wa bao 1-0 dhidi ya Alliance, wakati Kagera Sugar walianza vyema baada ya kushinda mabao 2-1 dhidi ya Mwadui ya Shinyanga. Ligi hiyo iliendelea juzi Alhamisi kwa michezo minne ,JKT Tanzania ikiwa nyumbani ililazimishwa sare na vijana wa Ettiene Ndayiragije timu ya KMC ya Kinondoni, wakati Stand ilitumia vyema uwanja wa nyumbani kwa kuifunga African Lyon bao 1-0.Michezo ya wababe wawili iliyopigwa usiku,Yanga ilikuwa Uwanja wa Taifa kukipiga dhidi ya Mtibwa mchezo uliokuwa na ufundi mkubwa kutokana na ubora wa kila timu, hata hivyo, Mtibwa ilishindwa kutamba na kuambulia kichapo cha mabao 2-1, sifa na pongezi nyingi zilienda kwa mshambuliaji Heritier Makambo aliyefunga bao la kwanza na kuonesha uwezo mzuri pia.Mchezo mwingine ni Azam FC ikiwa Chamazi dhidi ya Mbeya City na kushuhudiwa wakiifunga timu hiyo kutoka Mbeya kwa mabao 2-0 na kuanza Ligi kwa kupoteza. Ni Biashara Mara pekee iliyoweza kuibuka na ushindi miongoni mwa timu zilizopanda daraja wengine wakiambulia sare na kupoteza. Pia wachezaji wapya waliosajiliwa katika kila timu ndiyo wameonekana kuzibabe zaidi klabu kongwe za Simba na Yanga,ingawaje zimeshindwa kuibuka na ushindi wa mabao mengi katika michezo hiyo.	2
645	Na RAMADHAN HASSAN-DODOMA WAZIRI Mkuu Kassim Majaliwa amesema ofisi yake imeanzisha mfumo wa kielektroniki ambao mwekezaji anaweza kuomba kuwekeza nchini akiwa popote duniani. Kauli hiyo aliitoa jana bungeni wakati akijibu swali la papo kwa papo la Mbunge wa Viti Maalum, Dk. Jasmine Tiisekwa (CCM). Dk. Tiisekwa alisema kwa kuwa dira ya maendeleo ya Tanzania ya mwaka 2025 ni kufikia uchumi wa kati na uchumi wa viwanda ni kigezo kimojawapo. “Na kwa kuwa Serikali ya awamu ya tano imejielekeza kwenye uchumi wa viwanda na imejitahidi kutengeneza mazingira mazuri kwa wawekezaji ili waweze kuja kuwekeza, hata hivyo wawekezaji wengi wanakwamishwa na kusumbuliwa sana. “Je, nini kauli ya Serikali kuhusu suala hili?” aliuliza Dk. Tiisekwa. Akijibu, Waziri Mkuu alisema ofisi yake imeanzisha mfumo mpya wa kielektroniki ambao mwekezaji anaweza kuomba kuwekeza nchini akiwa popote duniani. “Ofisi ya Waziri Mkuu tumeanzisha mfumo wa kielektroniki ambao sasa mwekezaji anaweza kuomba kutoka popote alipo. “Tunatambua wawekezaji wako nje ya nchi, haimlazimishi yeye kuja moja kwa moja Tanzania kuanza kujaza makaratasi, anajaza huko huko Marekani kuomba nafasi ya kupata ardhi, kupata ithibati ya uwekezaji hapa nchini,” alisema Majaliwa. Alisema Serikali imetengeneza haya yote kurahisisha mfumo wa uwekezaji kwa lengo la kupanua wigo wa uchumi hapa nchini kupitia viwanda. “Lakini pia kufungua kupitia kilimo, kupitia madini lakini eneo maalumu mwekezaji anataka kuwekeza, sasa Tanzania imefungua fursa na kutengeneza mazingira rahisi ya uwekezaji,” alisema. Waziri Mkuu alitoa wito kwa wawekezaji kuja  kuwekeza Tanzania, ambako alidai fursa ipo na ardhi ipo. “Na fursa hizi sasa tumezikaribisha katika mikoa na wilaya, tunayo ardhi kwa ajili ya kukaribisha wawekezaji ili kuendelea kuongeza mapato ya halmashauri yenyewe, mikoa yenyewe na taifa kwa ujumla,” alisema. Majaliwa alisema Tanzania imejikita katika kuboresha uchumi wake kupitia viwanda ambavyo wametoa fursa kwa Watanzania na kwa mtu yeyote kutoka taifa lolote kuja kuwekeza hapa nchini. “Suala la uwekezaji tumelipa umuhimu mkubwa sana, hasa kwenye viwanda na awali tulikuwa tunatumia tu Taasisi ya Uwekezaji Nchini (TIC), lakini Serikali imefanya maboresho makubwa kwenye uwekezaji ambapo Rais wetu, Dk. John Pombe Magufuli alipoianzisha Wizara Maaalumu ya Uwekezaji na kumteua mheshimiwa Angela Kairuki kuwa Waziri wa Nchi, Ofisi ya Waziri Mkuu, Uwekezaji na kumteua pia Katibu Mkuu ili kusimamia uwekezaji kwa ukaribu zaidi. “Lengo hapa ni kuhakikisha kwamba tunaondoa usumbufu ambao wanaupata wawekezaji hao ili kuweza kuwekeza kwa urahisi zaidi. “Hata hivyo kwenye uwekezaji sasa, tumefikia hatua nzuri sana, moja, tumetengeneza andiko maalumu (Blue Print) ambalo limeonyesha njia rahisi za uwekezaji hapa nchini kwa lengo la kuondoa usumbufu kwa wawekezaji wetu na kwahiyo tumetengeneza mazingira rahisi juu ya uwekezaji. “Lakini mbili, tumeboresha Kituo cha Uwekezaji kwa kukaribisha wizara zote zinazoguswa na uwekezaji kwa kuwa na mtu wao pale taasisi ili mwekezaji anapokuja huduma zote kama alitakiwa kwenda Wizara ya Ardhi, ukitaka kwenda Brela, Brela yuko pale, tuna idara kama 10, 11 ambazo ziko pale za kumhudumia mwekezaji,” alisema Waziri Mkuu.	1
646	 SEKRETARIETI ya Maadili ya Viongozi wa Umma imesema sio viongozi wote nchini ni waaminifu, kwani hata katika jedwali la wenza katika fomu ya matamko ya mali zao, hawalijazi.Aidha, imesema viongozi wengine hawataki taarifa zao za mali kupelekwa kwa wenza wao, jambo linaloonesha kuwa kuna tatizo kutoka ndani kwa viongozi hao. Kamishna wa Sekretarieti hiyo, Jaji mstaafu Harold Nsekela alisema hayo jijini Dar es Salaam jana na kuwahimiza viongozi hao, kupeleka haraka taarifa zao kwa kuwa Desemba 31 ndio mwisho.Kuhusu kama taarifa za matamko zinazopelekwa na viongozi hao ni za kweli, Jaji Nsekela alisema kuna tatizo katika eneo hilo, na viongozi sio wote waaminifu. “Kwa mfano lile tamko kuna sehemu ya wenza wengine hawajazi, kuna wengine na hili tumelikuta tulipoenda kuhakiki, mtu na mwenza wake lakini wanaelekeza kuwa tarifa hizi usimwambie mwenzangu,” alisema Jaji Nsekela na kufafanua kuwa maana yake toka ndani kuna tatizo.Alisema maeneo mengine hawezi kusema kwa kuwa mengine ni ya siri. Kuhusu muda wa kurejesha taarifa zao, alisema inatakiwa hadi kufikia Desemba 31 kuwa tayari wamewasilisha matamko yao kwenye Sekretarieti ya Maadili ya Viongozi wa Umma.Aliwahimiza viongozi hao kurejesha matamko yao kwa sasa kwa kuwa ni tamko la mwaka, na viongozi wengi wana tabia ya kungojea tarehe za 25 ama 26 ndio hurejesha. Jaji Nsekela alisema matamko ya viongozi hao huainisha katika fomu hiyo na baadae ukaguzi wa mali hizo, uliofanywa na sekretarieti hiyo kwa lengo la kuhakiki kilichojazwa katika fomu hizo. Alisema baada ya kurejesha matamko hayo, huwatembelea viongozi mbalimbali kwa lengo la kujiridhisha na kile walichokijaza katika fomu zao.	1
647	 SHIRIKA la Reli Tanzania (TRC) limesisitiza kwamba Novemba mwaka huu, kwa mara ya kwanza Watanzania watashuhudia kukamilika kwa awamu ya kwanza ya ujenzi wa mradi wa reli ya kisasa (SGR) kutoka Dar es Salaam hadi Morogoro.Hayo yamebainishwa na Meneja wa mradi huo TRC, Machibya Masanja alipozungumza na gazeti hili jana. Machibya alisema mpaka sasa, ujenzi wa reli hiyo kutoka Dar es Salaam hadi Morogoro umefikia asilimia 40 na utakamilika Novemba kama ilivyokubaliwa kwenye mkataba. Alisema asilimia hizo 40 ni za mradi wote, lakini kuna baadhi ya kazi moja moja ambazo asilimia za kukamilika kwake ziko juu ikiwemo baadhi ya madaraja.Ujenzi wa reli hiyo yenye urefu wa kilometa 205 ikijumuishwa na kilometa 95 za njia za kupishania treni na hivyo kufanya reli yote kutoka Dar es Salaam hadi Morogoro kuwa na urefu wa kilometa 300, ulianza Mei mwaka juzi. Kampuni inayojenga mradi huo ni ya Kituruki ya Yapi Merkezi kwa ubia na Kampuni ya Mota-Engil Africa ya Ureno. Kwa mujibu wa Machibya, pamoja na mambo mengine, miongoni mwa kazi zinazoendelea kufanyika katika kambi ya ujenzi ya Soga mkoani Pwani, ni ufungaji wa reli kwenye mataruma ya zege.Mkurugenzi Mkuu wa TRC, Masanja Kadogosa alisema mpaka sasa jumla ya kilometa 40 kati ya kilometa zote 300 za mradi huo kutoka Dar es Salaam hadi Morogoro zimeshafungwa reli na kazi hiyo inaendelea. Kadogosa alisema awamu ya pili ya tani 7,250 za vyuma vya reli hiyo vilivyonunuliwa na serikali kutoka Kampuni ya NIPPON ya Japan viliwasili nchini wiki tatu zilizopita na vinaendelea kushushwa.Katika awamu ya kwanza, tani 7,250 ya vyuma hivyo kutoka Japan viliwasili nchini Septemba mwaka jana na vitafungwa kwenye mataruma kwenye eneo la urefu wa kilomita 60. Aidha, Kadogosa aliliambia gazeti hili mwaka jana mwishoni kuwa ujenzi wa reli hiyo kutoka Morogoro hadi Dodoma utakamilika Februari mwaka 2021, huku gharama yote ya mradi huo kutoka Dar es Salaam hadi Dodoma ni Sh trilioni 7.0 ambazo ni fedha za serikali.Katika kuhakikisha wananchi wanaoishi kando kando ya reli hiyo wananufaika nayo sasa na baada ya kukamilika kwake, Machibya alisema TRC kwa kushirikiana na mkandarasi, wamekuwa wakitoa elimu kwa jamii zinazoishi karibu na reli hiyo kuhusu namna wanavyoweza kunafaika nayo.Alisema kupitia Kitengo cha Utoaji Huduma kwa Jamii, TRC imekuwa ikitoa elimu kwa wananchi wa maeneo hayo kuhusu faida ya mradi huo kiuchumi katika maisha yao, lakini pia elimu ya afya kuhusu magonjwa mbali mbali. Kwa mujibu wa Machibya, mkandarasi amejenga zahanati kwa wananchi eneo la Soga na Mikese. Reli hiyo ya kisasa kutoka Dar es Salaam hadi Morogoro itakuwa na stesheni sita za Dar es Salaam, Pugu, Soga, Ruvu, Ngerengere na Morogoro.	1
648	NA THERESIA GASPER KUNDI la ‘The Amazing’ linaloundwa na msanii, Emanuel Simwinga ‘Izzo Bizness’ na mwanadada Abela Kibira ‘Bella Music’, wanatarajia kuachia video na wimbo wao wa kwanza unaokwenda kwa jina la ‘Dangerous Boys’ hivi karibuni. Akizungumza na MTANZANIA jana, Izzo Bizness, alisema wameamua kuunda kundi hilo ili kuleta ladha tofauti katika muziki huu wa Bongo Fleva. “Video hii imefanyika katika Studio ya Uprise Music chini ya Prodyuza Dupy huku video ikifanywa na Nick Dizzo wa Focus Films,” alisema. Msanii huyo anayetamba na video ya ‘Shemu Lake’, aliwataka mashabiki wakae mkao wa kula kwani atawaletea kazi nzuri zaidi na zenye ubora mkubwa.	4
649	 Akizungumza katika uzinduzi wa kitengo hicho jana jijini Dar es Salaam, Mkurugenzi Mtendaji wa Benki hiyo, John Lwande alisema benki hiyo imekuwa ikifanya jitihada za kuanzisha huduma mbalimbali kwa lengo la kuboresha huduma zake kwa wateja.“Kuanzishwa kwa kitengo hiki ni moja ya hatua kubwa zilizofikiwa na ACB katika mwendelezo wa kuboresha huduma zake kwa wateja kwa haraka iwezekanavyo na kutafutia ufumbuzi matatizo mbalimbali yanayotokana na ACB Mobile na ATM” alisema.Aidha, alisema kuanzishwa kwa huduma hiyo, kunatokana na mkakati wa benki hiyo wa kuwajali wateja wake sambamba na kuwavutia kwa kuwa wanaamini kuwa bila wateja hakuna benki.“Hili linajidhihirisha wazi katika utafiti uliofanywa mwaka jana na taasisi ya ukaguzi wa mahesabu ya KPMG ambao ulihusisha taasisi mbalimbali za kifedha kutoka nchi 14 barani Afrika ambapo ACB ilishika nafasi ya kwanza kwa kuwa benki inayotoa huduma kwa gharama nafuu na kwa upande wa huduma kwa wateja ilishika nafasi ya tatu,” alisema.Alisema kupitia huduma hiyo wateja wa ACB, watapata fursa ya kupiga simu moja kwa moja kupitia namba 0655 202011 na 0755 202011 bila malipo.Lwande alisema kitengo hicho kitaendelea kufanyiwa maboresho kwa ajili ya kupanua huduma zake ili kiweze kutoa msaada katika huduma nyingine ikiwemo mikopo na amana.Alisema benki hiyo imekuwa ikifanya mambo mbalimbali yakusaidia jamii ikiwemo kugharimia mafunzo ya wajasiriamali sambamba na kutoa misaada kwenye hospitali na kwa watu wasiojiweza.	5
650	 AVELINE KITOMARY – DAR ES SALAAM DAKTARI bingwa wa upasuaji kutoka Hospitali ya Taifa ya Muhimbili (MNH), Zaituni Bokhary amesema lishe duni na akinamama kutokuhudhuria kliniki ipasavyo huweza kusababisha watoto mapacha kuzaliwa wakiwa wameungana. Akizungumza na MTANZANIA mwishoni mwa wiki hii, Dk Bokhary alisema ukuaji mzuri wa mtoto hutegemea hali ya afya ya mama mjamzito hivyo ni vyema akinamama wakazingatia lishe bora kabla hata ya ujauzito.  “ Tunapoongelea mapacha walioungana, hawa ni watoto wanaozaliwa hali ya kuwa wameungana, huwa hakuna sababu maalumu lakini kinachotokea katika hali hii ni kwamba lile yai ambalo limerutubishwa kwa mwanamke linakuwa linaungana kama kujiandaa kutengeneza mapacha. “Kwa hiyo badala ya yai moja kurutubishwa yanakuwa mawili ili kutengeneza mapacha. Jinsi mimba inavyoendelea kukua, tunaamini kuwa mama akiwa anahudhuria kliniki vizuri atapata vitu muhimu ambavyo mama mjamzito anategemea kupata, ikiwemo ushauri wa vyakula vyenye mlo kamili na madini anayotakiwa kutumia ili mtoto azaliwe akiwa timilifu. “Lakini mara nyingi akinamama ambao hawatumii madini kama folic acid au vyakula bora, wale wanaotapika sana matokeo yake ni kuzaa mtoto mwenye hitilafu. Pia ni sababu zinazochangia watoto kuzaliwa wakiwa wameungana kwa sababu kuungana ni hitalifu ambayo mtoto anaipata akiwa tumboni,”alisema Dk. Bokhary.   Alisema watoto wanapondelea kukua wakiwa katika tumbo la uzazi wakiwa wameungana kuna uwezekano wa kutenganishwa au kutokutenganishwa kulingana na sehemu walizoungana. “Watoto wanaweza wakaungana sehemu ya kichwa, kifua,tumbo, nyonga na sehemu zingine hivyo nafasi ya hawa watoto kutenganishwa ipo, lakini inategemea wameungana sehemu gani za mwili. Kuna sehemu muhimu sana kama vile sehemu za kifua ambako kuna moyo kama wanachangia moyo inaakuwa vigumu kuwatenganisha kwahiyo inabidi waachwe wakiwa katika maumbile hayo ,” alieleza.	3
651	BRUSSELS-UGIRIKI RAIA wa Ugiriki jana walipiga kura katika uchaguzi wa kwanza wa Taifa hilo tangu kumalizika enzi ya mpango wa kuokoa uchumi wa nchi hiyo. Ubelgiji ni miongoni mwa mataifa yaliyoanza mwanzo baada ya mdodoro wa uchumi kuikumba dunia miaka michache iliyopita. Katika uchaguzi huo wa kwanza baada ya nchi hiyo kuokolewa kiuchumi chama cha Waziri Mkuu, Alexis Tsipras cha mrengo wa kushoto cha Syriza kinatarajiwa kung’atuliwa madarakani na chama cha upinzani cha kihafidhina ambacho kimeonekana wazi kuleta ushawishi mkubwa. Baada ya takriban miaka mitano mamlakani, waziri huyo mkuu wa Ugiriki, anang’ang’ania kuziba nakisi ya pointi 10 katika kura ya maoni huku umaarufu wake ukipungua kote nchini baada ya miaka mingi ya kodi kubwa.  Vituo vya kupiga kura vilifunguliwa jana saa moja asubuhi na vilitarajia kufugwa jana saa moja usiku. Kwa mujibu wa Shirika la habari la Athens, raia takriban milioni 10 walijiandikisha kupiga kura.	0
652	"[' Kipa wa man United David de Gea anatiliwa shaka kushiriki katika mechi ya ligi kuu England au Premier League dhidi ya Liverpool Jumapili  baada ya kujeruhiwa katika kibarua huko Uhispania.', 'Mchezaji huyo mwenye umri wa miaka 28 alionekana kuumiza msuli wake wa paja wakati wa mechi ya kufuzu taifa lake katika mashindano ya Euro 2020 dhidi ya Sweden.', 'Kepa Arrizabalaga wa Chelsea alilazimika kuichukuanafasi yake baada ya saa moja huku upande wake ukifungwa 1-0.', 'Bao la lala salama la Rodrigo lilisawazisha na mechi kuishia kwa sare ya 1-1 na kuipa fursa Uhispania kujikatia tiketi kwa mashindnao hayo ya Euro 2020.', 'Jeraha la De Gea halikutokana na hali ya kuumizwa - alijishikilia nyuma ya mguu ghafla baada ya kupokea pasi ya nyuma kutoka kwa mchezaji mwenzake. ', 'Alikaa chini kwenye lango lake kabla ya kusaidiwa kuondoka uwanjani na wahudumu wa afya.', 'United ipo katika nafasi ya 12 kwenye Premier League na haijafanikia kupata ushindi katika mchi tatu zilizopita za juu.', 'Itakabiliana na Liverpool inayopania kupata ushindi wa 18 katika ligi hiyo, jumla itakayo kuwa sawa na rekodi inayoshikiliwa na Manchester City.', 'De Gea alikosoa mchezo wa timu yake msimu huu baada ya mechi ya mwisho iliyoishia kwa kufungwa 1-0 na Newscastle - akisema: ""Msimu mzima haukubaliki kwetu.', '""Tuna wachezaji waliojeruhiwa lakini hicho sio kisingizio. Sisi ni Manchester United. Tunahitaji kufanya mazoezi sana ili kuweza kuendelea kupambana na turudi kushinda mechi.""', 'Iwapo De Gea hatoweza kushiriki mechi Old Trafford mwishoni mwa juma, Argentine Sergio Romero - aliyeshirikishwa katika ligi ya Uropa na kombe la Carabao msimu huu - huenda akawekwa kuichukua nafasi yake.']"	2
653	 Kauli hiyo ni kama kuzitisha timu za Kagera Sugar, Stand United pamoja na watani zao wa jadi Yanga, ambao atacheza nao kesho Februari 6, Februari 13 na 20.Akizungumza na waandishi wa habari baada ya kutoa kichapo hicho kikali cha mabao 5-1 dhidi ya Mgambo JKT ya Tanga katika mchezo uliofanyika kwenye Uwanja wa Taifa jijini Dar es Salaam, alisema wako tayari kukabiliana na timu yoyote.Mayanja alisema iwe ni Yanga, Azam au yeyote hakuna anayeogopwa kwani huchukulia timu hizo kama nyingine zilizoko kwenye ligi.“Iwe Yanga au Azam nachukulia ni timu kama Mgambo, Coastal. Falsafa yetu ni kuendeleza mapambano na kumshambulia yeyote atakayekuja kwa ajili ya kushinda ili kutimiza malengo yetu,” alisema.Aidha, alisema mpira hauna nyumbani wala ugenini, matokeo mazuri wanayopata kwenye uwanja wao wa nyumbani yataendelea pia ugenini katika michezo yao ijayo.Mayanja aliwapongeza wachezaji wake kwa kufuata maelekezo na kucheza kwa kiwango cha kuvutia kilichowapa matokeo mazuri ya ushindi mnono katika mchezo huo.Ushindi huo wa juzi umeipandisha Simba hadi nafasi ya pili ikiiengua Azam FC huku zote zikiwa na pointi 39 lakini zinatofautiana kwa mabao.Azam FC haijacheza mechi zake mbili hadi sasa, hivyo huenda ikarejea katika nafasi yake endapo itafanya vizuri katika mechi zake za viporo ambavyo haikucheza baada ya kwenda kushiriki mashindano ya klabu nne nchini Zambia.Naye, Kocha wa Mgambo Bakari Shime alisema wapinzani wao hao wanastahili ushindi kwani walicheza kwa kiwango kizuri na kutawala.Alisema sababu ya wao kufanya vibaya ni kutokana na wachezaji wengi kuwa majeruhi, lakini wanatazama namna ya kurudisha kiwango chao na kufanya vizuri katika michezo ijayo.“Tumepoteza, haijalishi ni magoli mangapi, nawapongeza wapinzani wangu wamecheza vizuri. Tumekubali tumepoteza wenzetu walikuwa wazuri kila idara, na niwape pole mashabiki wetu wa Mgambo na tunajipanga kwa mchezo ujao,” alisema.Alisema ratiba imewabana kiasi kwamba wanashindwa kucheza kwa kiwango kinachohitajika. Kikosi hicho kilitarajiwa kuwasili jana Songea kwani baada ya mechi walipanga kuanza safari usiku kwa ajili ya mchezo wa mwishoni mwa wiki dhidi ya Majimaji.Pia, Simba inatarajiwa kucheza dhidi ya Kagera Sugar mwishoni mwa wiki hii, timu ambayo Mayanja anaijua vizuri kutokana na kuwahi kuifundisha huko nyuma. Yanga Jumapili itakuwa mgeni wa JKT Ruvu katika mchezo wa Ligi Kuu Tanzania kabla ya kuikaribisha Mtibwa Sugar kwenye Uwanja wa Taifa jijini Dar es Salaam Februari 13.	2
654	 Wapinzani wa jadi Simba na Yanga watakutana Septemba 30, mwaka huu, ratiba ya Ligi Kuu Bara iliyotangazwa leo Jumatano yaeleza.Shirikisho la Soka nchini (TFF) limeeleza kuwa pazia la Ligi Kuu katika msimu wa 2018/19 litafunguliwa kwa mechi ya Ngao ya Hisani Mnamo Agosti 8, ambapo bingwa wa ligi hiyo Simba Sports Club wataumana na Mabingwa wa Kombe la Shirikisho la Azam Azam Sports Federation Cup, Mtibwa Sugar katika uwanja wa Kirumba, Mwanza.Mbali na mechi hizo, Simba itaanza mechi ya kwanza ya Ligi Kuu bara kwa kuikaribisha Prisons ya Mbeya Agosti 22, mwaka huu Yanga ikiikaribisha Mtibwa Sugar siku inayofuata.Vigogo wengine wa Ligi hiyo, Azam FC itaialika Mbeya City mnamo Agosti 23, mwaka huu katika uwanja wa Chamazi, jijini Dar es Salaam.  	2
655	NA MWALI IBRAHIM, DAR ES SALAAM TIMU ya Yanga imeonekana kuingiwa mchecheto kuelekea mchezo ujao dhidi ya Mwadui, baada ya kuondoka na wachezaji wote wa kikosi hicho hata wale waliokuwa majeruhi. Mabingwa hao wa Ligi Kuu Tanzania Bara, wanaelekea mkoani Shinyanga leo kwa ajili ya mchezo huo muhimu utakaofanyika Uwanja wa Kambarage keshokutwa, huku wakiwa wamepania kuibuka na ushindi. Mmoja ya wachezaji aliyekuwa majeruhi na anaondoka na kikosi hicho ni kiungo Salum Telela, huku wengine Mbuyu Twite na Kelvin Yondani wakiwa wameanza kufanya mazoezi mepesi. Akizungumza na MTANZANIA jana, Ofisa Habari wa timu hiyo, Jerry Muro, alisema wameamua kuondoka na jeshi zima kutokana na timu hiyo kukabiliwa na michezo miwili ikiwa mkoani humo, mwingine ukiwa ni dhidi ya Kagera Sugar utakaofanyika Oktoba 31, mwaka huu. “Hatumbakizi mchezaji hata mmoja, wote wataondoka na timu hata waliokuwa na majeruhi, kwani huenda hali zao zikaimarika wakiwa huko na hata kama wapo watakaoukosa mchezo huu na Mwadui basi watapata nafasi ya kucheza mchezo unaofuata, kwani bado tuna muda mrefu,” alisema. Muro aliongeza kuwa mkakati wao wa ushindi upo palepale, kwani malengo yao ni ya kupata ushindi kwa kila mchezo, hivyo kila mchezo ni muhimu kwao. Mchezo huo unatarajiwa kuwa mgumu sana, hasa kutokana na mwenendo mzuri wa timu hizo mbili, Yanga ikiwa kileleni kwa pointi 19 itataka kushinda ili kumkimbia Azam FC inayolingana nayo kwa pointi, wote wakiwa hawajapoteza mechi yoyote mpaka sasa. Mwadui, inayonolewa na kocha mzoefu wa ligi hiyo, Jamhuri Kihwelo ‘Julio’, ipo katika nafasi ya sita kwenye msimamo ikiwa na pointi 14, ambapo haijapoteza mchezo wowote mechi zake tano zilizopita.  	2
656	Upendo Mosha, Moshi Taasisi ya kuzuia na kupambana na Rushwa nchini (TAKUKURU), mkoani Kilimanjaro inamshikilia Mhasibu  wa Wizara ya Afya, Maendeleo ya Jamii, Jinsia, Wazee na Watoto kwa tuhuma za kufanya ubadhirifu wa  zaidi ya Sh milioni 34 katika fedha za chanjo ya Rubella. Akizungumza na waandishi wa habari leo  Juni 11, Mjini Moshi, Kamanda wa TAKUKURU, mkoani hapa, Holle Makungu, amesema  taasisi hiyo inamshikilia Mhasibu huyo kutokana na kufanya makosa hayo kinyume na kifungu cha 22 na 28 vya sheria ya kuzuia na kupambana na rushwa namba 11 ya mwaka 2007. Amesema mhasibu huyo ambaye anajulikana kwa jina la Yahya Athuman, alimdanganya mwajiri wake na kufanya ubadhirifu wa fedha za umma zaidi ya Sh milioni 34.2. Aidha amesema Uchunguzi wa TAKUKURU unaonyesha kuwa mwaka 2014 wizara iliendesha zoezi la chanjo ya Rubella katika halmashauri mbalimbali ikiwemo halmashauri ya Moshi Vijijini na kwamba  wahasibu kutoka wizara hiyo walipewa jukumu la kusimamia fedha hizo na kufanya ubadhirifu huo. “Sh milioni 491.8 ziliwekwa kwenye akaunti na zilikuwa na maelekezo na Yahya alikabidhiwa ili asimamie matumizi katika Halmashauri za Manispaa ya Moshi, Moshi vijijini, Siha, Hai, Rombo, Mwanga na Same “amesema. Makungu amesema katika mgawanyo wa fedha hizo halmashauri ya Moshi Vijijini ilikuwa ni Sh milioni 99 na uchunguzi umebaini kuwa kati ya fedha hizo Yahya aliandaa na kuwasilisha nyaraka za udanganyifu kwa mwajiri wake  ambazo zilisababisha ubadhirifu wa fedha hizo.	3
657	NAIROBI, Kenya NYOTA wa muziki nchini Kenya, Jackson Makini ‘Prezzo’, bado anakumbuka jinsi alivyotoswa na bosi wa kundi la Young Money Cash Money, Birdman, alipokwenda kuomba kujiunga na kundi hilo nchini Marekani. Prezzo alitaka kujiunga na kundi hilo akidhani angekuwa mwakilishi kwa bara la Afrika, lakini bosi wa kundi hilo alikataa kwa madai kwamba msanii huyo wa Kenya hana kipato kikubwa kama wasanii wa kundi hilo. “Nilifanikiwa kukutana na Birdman, lakini ilikuwa ngumu kupiga naye picha, lakini nilikutana na mtu anayefanana na Birdmani nchini Kenya nilipopiga naye picha wakadhani ndiye mwenyewe lakini haikuwa kweli walinitosa jamaa hata kupiga nao picha,” alisema Birdman.	4
658	 Pambano la kimataifa linatarajiwa kufanyika Mei 14, mwaka huu na kuwakutanisha mabondia kadhaa kutoka ndani na nje ya nchi. Miongoni mwa mabondia watakaoshiriki ni Thomas Mashali anayetarajiwa kuvaana na Sajjat Mhurad kutoka Iran, kwenye Uwanja wa ndani wa Taifa.Akizungumza na gazeti hili jana, Katibu Mkuu wa PST, Anthony Rutta alisema kuna haja ya bondia huyo na wengine kuanza maandalizi kuanzia sasa kuhakikisha ubingwa unabaki nyumbani.“Sisi tunaendelea na maandalizi vizuri na mambo yako sawa, tunahimiza mabondia ambao wanatarajia kushiriki pambano hilo kufanya maandalizi mazuri ili kuondoa aibu nyumbani,” alisema.Muiran huyo aliwahi kupambana na Francis Cheka mwaka juzi katika ubingwa wa dunia na sasa ni zamu ya Mashali kuboresha kiwango chake baada ya hivi karibuni kupoteza pambano la kimataifa Urusi.	2
659	Mabingwa watetezi wa Ligi kuu ya Soka Tanzania bara Simba wameendelea kutembeza kichapo kwa kile anayekatiza mbele yao na kuzidi kujihakikishia nafasi ya kutwaa tena ubingwa. Katika uwanja wa Taifa leo ulipigwa mchezo kati ya mabingwa hao na anayewafuata katika msimano mwaka huu Azam Fc.  A post shared by Azam Sports (@azamsports2) on Mar 4, 2020 at 8:43am PST  Katika mechi hiyo iliyopigwa katika hali ya hewa ya mvua mvua mchezo ulimalizika kwa jumla ya magoli 5 huku simba ikiibuka na pointi tatu.  A post shared by Azam Sports (@azamsports2) on Mar 4, 2020 at 8:49am PST  Magoli matatu kati ya hayo yalifungwa kipindi cha kwanza ambapo Azam ilitangulia kupata goli dakika ya 5 kupitia kwa Never Tigere lakini Erasto Nyoni wa Simba alisawazisha dakika 4 baadaye (Dakika ya 9) na dakika ya 16 Deo Kanda wa Simba akaongeza goli lingine.  A post shared by Azam Sports (@azamsports2) on Mar 4, 2020 at 9:36am PST   A post shared by Azam Sports (@azamsports2) on Mar 4, 2020 at 8:57am PST  Mwanzoni mwa kipindi cha pili Azam walifanikiwa kupata goli la pili la kusawazisha kupitia kwa Idi Selemani lakink Meddie Kagere aliwainua Wanamsimbazi dakika ya 71 na matokeo hayo ya goli 3-2 yalidumu mpaka mwisho wa mchezo.  A post shared by Azam Sports (@azamsports2) on Mar 4, 2020 at 10:13am PST 	2
660	Elizabeth Kilindi -Njombe JAJI Mkuu Profesa Ibrahim Juma amesema ili kubaini na kuwatia hatiani watuhumiwa wa ubakaji na kufanikisha ushahidi wa wafanyaji vitendo hivyo, kunapaswa kuwapo upimaji wa vinasaba (DNA). Akizungumza mkoani hapa jana, akiwa katika ziara ya siku tatu ya kukagua mahakama na miradi ya mahakama, Jaji Juma alisema mahakama inafanya mkakati wa kuzifanyia kazi kesi kubwa, zikiwamo za mauaji na ubakaji ili kupunguza msongamano wa mashauri. “Kuna kesi za mauaji, kubaka, kulawiti watoto… hapa Tanzania tumekuwa na sheria ya DNA tangu mwaka 2009, teknolojia hii itarahisisha badala ya kumwacha mtoto anapofika mahakamani aanze kuhojiwa, aanze kubabaishwa na maswali, kipimo hiki kitasaidia,” alisema Jaji Juma. Alisema bahati mbaya haoni matumizi ya vifaa hivyo ipasavyo na kutaka uwepo usambazaji wa vipimo kwa wingi katika vituo vya polisi na hospitalini. “Wataalamu wanasema vipimo vya DNA ukinunua kwa wingi, ghala la dawa wakiweza wananunua na kuleta vituo vya polisi na hospitali, tunaweza kupata vipimo na vikatumika kusaidia kutatua baadhi ya hizi kesi,” alisema. Alisema mara nyingi mshtakiwa amekuwa akiachiwa kutokana na mahakama kuangalia ushahidi tu. “Wakati mwingine mashahidi wakianza kubabaika, mahakama huwa inapata shida, pengine mtuhumiwa alistahili kutiwa hatiani, lakini ushahidi unakosa uzito,” alisema Jaji Juma. Alisema ziara yake mkoani hapa ni mahususi kushiriki kikao cha Mahakama ya Rufani ambacho kilianza kuketi Agosti 12 hadi 30, mwaka huu kikijumuisha majaji wanne ambao wanasikiliza rufani 24 za jinai kutoka Kanda ya Iringa na Mbeya, madai mbili, ombi moja la madai na maombi mawili ya jinai. Kwa upande wake, Mkuu wa Mkoa wa Njombe, Christopher ole Sendeka, akizungumzia ujio wa Jaji Juma, alisema anaamini changamoto zilizopo za mlundikano wa kesi za mauaji magerezani zitatatuliwa. Alisema hadi sasa watuhumiwa wa makosa ya mauaji wapo 156 na makosa ya uhujumu uchumi nane. Ole Sendeka alisema uwapo wa mahakama kuu, kutasaidia kupunguza safari za majaji wanaosikiliza kesi za mauaji kusafiri kutoka Mahakama Kuu ya Kanda Iringa.	1
661	Na WAANDISHI WETU-DAR/GEITA  RAIS wa Awamu ya Tatu, Benjamin Mkapa, amesimulia jinsi alivyomwibua Rais Dk. John Magufuli hadi akamteua kuwa Naibu Waziri wa Ujenzi katika uongozi wake. Alitoa kauli hiyo jana wakati wa hafla ya makabidhiano ya hati za nyumba 50 zilizojengwa na Taasisi ya Benjamin Mkapa kwa ufadhili wa Mfuko wa Dunia (Global Fund) wilayani Chato, Mkoa wa Geita. “Katika utawala wangu nilivutiwa na Magufuli kutokana na utayari wake, nguvu zake, ari yake, upendo wake na moyo wake wa kujitoa na kutumikia, ndiyo maana mwaka 1995 nikamteua kuwa Naibu Waziri na baadaye kuwa waziri kamili. “Lakini vile vile ushirikiano wenu na upendo wenu wananchi wa Chato ndio uliomfanya Magufuli ang’ae mbele ya chama chake CCM na kuthaminiwa kubeba mzigo wa nchi hii. “Kwa hiyo shukrani msinitupie mimi bali mshukuruni Magufuli, anafanya kazi vizuri na ataendelea kufanya kazi vizuri. “Walionitangulia kuzungumza wamenishukuru mimi, lakini kwa kweli shukrani na sifa hizo zinatakiwa zielekezwe kwa Mwenyezi Mungu na Magufuli hadi mlipomchagua kuwa mbunge wenu. “Mafanikio haya katika sekta moja tu ya afya ni matunda ya uongozi wake na chama chake,” alisema Mkapa. Pamoja na mambo mengine, Mkapa aliwananga wapinzani ambao aliwaita wapumbavu. Alisema kutokana na juhudi hizo katika sekta ya afya, sasa upumbavu wao utapungua. “Binafsi nimefarijika na baadhi ya mafanikio ya sekta ya afya. Wale ambao Mwenyekiti Msukuma (Mwenyekiti wa CCM Mkoa wa Geita, Joseph Msukuma) ambaye ameniunga mkono kuwaita wapumbavu, natumaini kwamba kwa takwimu hizi zilizotolewa na Waziri wa Afya zitapunguza upumbavu wao,” alisema. Alisema bado Tanzania ina uhaba wa wataalamu wa afya, hivyo akawataka wale wachache waliopewa dhamana hiyo kujituma na kufanya kazi kwa tija, kufuata taaluma zao na kuheshimu haki za binadamu. “Hakuna budi kila mmoja wetu kujituma, kujikinga na maradhi mbalimbali. Natambua kwamba bado nchi yetu ina uhaba wa wataalamu wa afya, lakini wale wachache waliopewa dhamana hiyo, wajitume na kufanya kazi kwa tija na ufanisi kwa uchache wenu kufuata taaluma zenu na kuheshimu haki za binadamu. “Imekuwapo mikataba baina ya nchi yetu kupitia Serikali yetu na asasi zisizo za Serikali, jumla ya dola za Marekani bilioni 1.9 (Sh trilioni 3.8) hadi kufikia Machi, mwaka huu. “Mfuko wa Dunia umechangia kwa kiwango kikubwa katika kuimarisha huduma za Ukimwi, malaria, kifua kikuu… nasema asanteni sana Mfuko wa Dunia, nina imani mtaendelea kushirikiana na Serikali,” alisema Mkapa. Naye Rais Magufuli alisema yeye ndiye anapaswa kumshukuru Mkapa kwa sababu kwa mara ya kwanza alimnadi na kuweza kuwa Mbunge wa Chato mwaka 1995. “Nakumbuka mwaka 1995 katika uwanja huu huu mzee Mkapa ulinisimamisha pale. “Nakumbuka wakati ukininadi ulikuwa umevaa viatu vyekundu, ukaniinua ukasema ‘mchagueni huyu mleteni huyu’. “Wananchi wa Chato wakakusikiliza na wakakuamini na wakati huo mimi nikawa nashangaashangaa. “Mungu akakusikia na wananchi wa Chato wakakusikia, wakanichagua kuwa mbunge na kwa mshangao mkubwa ukaniteua kuwa Naibu Waziri wa Ujenzi. “Kwa hiyo anayepaswa kushukuriwa ni wewe mzee wangu kwa sababu usingenichagua ningejishukuruje? “Nakushukuru sana kwa sababu ni wewe ndiye ulitangaza, mimi sikustahili chochote. Mungu alikugusa nikachaguliwa na ukaniteua kuwa Naibu Waziri na baadaye waziri kamili. “Najua mzee Mkapa wewe hupendi sifa, lakini kama utaikataa hii shukrani basi iende kwa Anna Mkapa, pengine ndiye aliyekushauri… mama Mkapa upokee shukrani hizi maana ulimshauri vizuri mzee. “Lakini pia napenda kumshukuru sana mzee Jakaya Kikwete (Rais mstaafu wa Serikali ya Awamu ya Nne), ambaye katika kipindi chake alipokuja, kwanza wewe ukanipitisha kugombea ubunge kwa mara nyingine nikachaguliwa bila kupingwa. “Lakini katika kipindi hicho mzee Kikwete aliniteua kuwa katika wizara mbalimbali nikiwa kama waziri. “Pia nawashukuru sana viongozi wa awamu ya kwanza na ya pili ambao walitengeneza kuwa katika mazingira mazuri ya uongozi ndani ya CCM, Mkapa kwa kuwa uko hapa ninakushukuru sana,” alisema Rais Magufuli. Alisema anamwomba Mwenyezi Mungu asimfanye kuwa na kiburi na kusahau alikotoka, bali awatumikie Watanzania. “Ninamwomba Mwenyezi Mungu asinifanye nikawa na kiburi, pia asinifanye nikasahau nilikotoka. “Mimi nimeuza maziwa na niliokuwa ninawauzia maziwa wengine bado wapo, nimeuza furu na nimechunga ng’ombe, kwa hiyo maisha ninayafahamu. “Ndiyo maana ninapokuwa kwenye ‘level’ kubwa kama rais, sitaki kusahau nilikotoka na sitaki Watanzania wa maisha ya chini waonewe katika kipindi changu,” alisema. Aliwataka watendaji wote katika sekta ya afya kuhakikisha wanatumia ipasavyo fedha zilizotolewa kwa huduma hiyo   na kuepuka ubadhirifu. Alimpongeza Waziri wa Afya na Maendelelo ya Jamii, Wazee na Watoto, Ummy Mwalimu kwa kutekeleza maelekezo yote aliyoagiza kuyafanyia kazi, ikiwamo kutonunua dawa kutoka kwa wafanyabiashara, badala yake zinunuliwe kutoka kwa watengenezaji wenyewe. “Sitaki kusikia fedha za huduma muhimu kama za afya zinatumika vibaya kwa sababu kwa kufanya hivyo mtawaumiza wananchi ambao wengi ni masikini, jambo ambalo mimi sitaki tabia ya kuonea watu kwa kuwa nimetokea huko, ninajua shida wanazopata,” alisema. Dk. Magufuli alionya dhidi ya ubadhirifu wa fedha za umma unaofanywa katika miradi na huduma mbalimbali zinazotolewa. Alisema Serikali inaendelea kufanya uhakiki wa pembejeo za ruzuku na hadi sasa katika mikoa 11 iliyowasilisha madai ya Sh bilioni 50, imebainika madai halali ni Sh bilioni nane. Alisema umekuwapo utozaji ovyo kodi kwa wananchi, hasa wakulima kwenye pembejeo, jambo ambalo ni uonevu, hususan kwa wakulima wadogo. Rais alisema uchunguzi dhidi ya wabadhirifu katika utoaji wa pembejeo kwa wakulima unaendelea. “Sasa cha kushangaza eti hata mama yangu aliwekwa kwenye orodha ya waliojiandikisha kuchukua pembejeo. Nilipomuuliza akaniambia alifikiri alisainishwa vocha za simu,” alisema. Taasisi hiyo ya Benjamin Mkapa pia imesaidia sekta ya afya katika kutoa mafunzo na ajira kwa watoa huduma wapatao 96 katika miaka 11 tangu ianzishwe. Pia imekabidhi nyumba 50 kwa mikoa ya Geita (20), Simiyu (20) na Kagera (10).   HABARI HII IMEANDALIWA NA ELIZABETH HOMBO (DAR) Na HARRIETH MANDARI (GEITA)	1
662	NA MWALI IBRAHIM SAFARI ya mwisho duniani ya mama mzazi wa aliyekuwa nguli wa muziki wa dansi nchini, marehemu Ramadhani Masanja ‘Banza Stone’ imehitimishwa leo katika makaburi ya Sinza, jijini Dar es Salaam. Mama huyo ambaye jina lake halisi ni Khadija Jebeli, amezikwa sambamba na mjukuu wake, Sozy Jebeli, waliyepishana saa moja kuaga dunia juzi. Mazishi hayo yaliwatia simanzi kubwa wananchi wa kada mbalimbali waliojitokeza kuwasitiri wapendwa hao katika makaburi hayo. Mama huyo alifikwa na mauti baada ya kukamilisha mipango ya msiba wa mjukuu wake huyo wakiwa nyumbani kwake maeneo ya Sinza Vatican, ambapo baada ya kugawa majukumu kwa ndugu waliokuwa nyumbani hapo aliingia chumbani kwake na baadaye kukutwa akiwa tayari amefariki.	4
663	PASCAL Wawa, beki wa Simba amesema kuwa mashabiki wasiwe na presha kuelekea mchezo wa marudiano wa kimataifa dhidi ya UD do Songo unaoatarajiwa kuchezwa kati ya Agosti 23-25 uwanja wa Taifa. Simba inapeperusha Bendera ya Taifa kimataifa kwenye Ligi ya Mabingwa ambapo mchezo wa kwanza wa awali wakiwa ugenini walilazimisha sare ya bila kufungana. Wawa amesema kuwa mchezo wa marudio utakuwa mgumu ila watapambana kupata matokeo chanya kwa kuwa watakuwa nyumbani.  “Mechi za kimataifa zina ushindani wake na kila timu inahitaji kusonga mbele kwa sasa tunajipanga kurudiana nao nyumbani imani yetu tutapata matokeo mazuri. “Kwa sasa hakuna haja ya kuwa na presha kubwa kwani makosa ambayo tuliyafanya mchezo wa kwanza yamefanyiwa kazi na tunawaomba mashabiki watupe sapoti,” amesema.	2
664	 Rais John Magufuli amemuagiza Mdhibiti na Mkaguzi Mkuu wa Hesabu za Serikali (CAG) Charles Kichere atekeleze maagizo ya Bunge na Mahakama na asibishane nao.Amempa agizo hilo Ikulu Dar es Salaam baada ya kumuapisha na pia kuwaapisha majaji na Katibu Tawala wa Mkoa wa Njombe Katarina Revokati.Kabla ya uteuzi huo Katarina alikuwa Msajili Mkuu Mahakama ya Tanzania.Amemtaka CAG asimamie miiko na mipaka yake ya kazi na asijifanye ni muhimili mwingine.“Usije ukaenda huko ukajifanya na wewe ni muhimili, mihimili ni mitatu tu na umeiona hapa kuna Mahakama, Bunge na sisi wa Serikali”amesema.Kabla ya uteuzi huo, Kichere alikuwa Katibu Tawala Mkoa wa Njombe, na pia amewahi kuwa Kamishna Mkuu wa Mamlaka ya Mapato Tanzania (TRA).“Na katika kiapo chako nilikuwa nakisikiliza, nafasi yako ni Mkaguzi Mkuu wa Hesabu za Serikali, kwa hiyo mwenye Serikali yupo, mwenye serikali yupo, kafanye kazi zako vizuri za ukaguzi bila kuonea watu. Unapopewa maagizo na mihimili mingine kama Bunge katekeleze, usibishane nao. Ukipewa maagizo na mihimili kama Mahakama kaitekeleze, wewe ni mtumishi.”amesema Rais.Rais Magufuli pia amewataka majaji aliowaapisha kusimamia miiko ya haki na usawa katika kutoa uamuzi wa kisheria kupitia na watoe haki na kwa wakati sahihi.Amesema baadhi ya viongozi wamekuwa wakitishiwa nafasi zao kutokana na kusimamia haki, na hivyo kuchelewesha utekelezaji wa majukumu yao.Ametoa mfano wa mmoja wa majaji aliowaapisha kuwa alisimamishwa kazi katika Tume ya Ushindani (FCC) na alirudishwa baada ya kubainika kuwa tuhuma dhidi yake hazikuwa za kweli.“Huyu akiwa anafanya kazi alishaamriwa kufukuzwa, ni kwa sababu tu alisimamia haki, na walikuwa wanamshangaa kumuona mchaga gani hapendi hela hela, wakacheza mbinu pale afukuzwe” amesema Rais Magufuli.	1
665	*Mmoja wa watuhumiwa ajitosa, CCM kuamua    – dar es salaam VITA ya kuwania umeya wa Manispaa mpya ya Kigamboni, Dar es Salaam, imepamba moto huku baadhi ya madiwani wakilazimika kutoa tamko la kukionya Chama Cha Mapinduzi (CCM). Hatua hiyo imekuja baada ya baadhi ya madiwani waliojitosa kutaka nafasi hiyo, kudaiwa kutokuwa na sifa, hali ambayo inaweza kuhatarisha uhai wa CCM wilayani humo. Akizungumza na MTANZANIA juzi, mmoja wa madiwani wa Viti Maalumu wa CCM ambaye hakupenda kutajwa jina lake, alisema hatua ya baadhi ya wagombea wanaohusishwa na makandokando ikiwamo tuhuma za wizi, nao kujitokeza kutaka kuwania nafasi hiyo, inaweza kukiua chama hicho tawala. Hadi sasa majina ya madiwani waliojitosa kutaka kuwania nafasi hiyo kwa upande wa CCM ni pamoja na aliyekuwa Meya wa Manispaa ya Temeke kwa kipindi cha mwaka 2010/15, Maabadi Hoja, Hemed Zahoro na Dotto Msawa. Diwani huyo wa viti maalumu, alisema uwepo wa mmoja wa madiwani kwenye kinyang’anyiro hicho si sawa kutokana na rekodi yake ya matukio kwa jamii kuwa si nzuri. “Sisi ndiyo tutaenda kupiga kura kule ndani, hofu yetu ni kama tutapitishiwa mtu ambaye hana historia ya kueleweka katika uadilifu, itatulazimu kufanya uamuzi mgumu kwa ajili ya Kigamboni na si chama “Huyu diwani alisharipotiwa katika vyombo vya habari kuwa alishafikishwa mahakamani kwa tuhuma za wizi wa gari mkoani Morogoro, na wakubwa na wenye fedha ndiyo wanambeba kwa ardhi ya Kigamboni, hii itachafua taswira ya wilaya yetu na chama kwa ujumla,” alisema diwani huyo. MTANZANIA ilipomtafuta Mwenyekiti wa CCM Wilaya ya Temeke, Yahya Sikunjema ili kupata ufafanuzi wa suala hilo, simu yake iliita bila kupokewa. Alipotafutwa Msemaji wa CCM, Christopher ole Sendeka, alisema Kamati Kuu ya Taifa inatarajia kukutana hivi karibuni kujadili kwa kina majina ya wagombea na yule mwenye sifa atapitishwa kuwania nafasi hiyo. Kigamboni ni wilaya pekee iliyosalia kufanya uchaguzi wa meya, baada ya Ubungo kufanya hivi karibuni jambo ambalo linakwamisha shughuli za maendeleo. Hivi karibuni iliripotiwa kutiwa mbaroni kwa Diwani Msawa kwa tuhuma za wizi wa gari na kufunguliwa kesi namba 633 mkoani Morogoro. Katika kesi hiyo, alihusishwa na Chrisopher Nyakiaga ambao wote walituhumiwa kujihusisha na wizi wa gari aina ya Toyota Coaster lenye namba za usajili T 615 BUL mali ya George Kavishe, mkazi wa Kihonda mkoani mkoani Morogoro	1
666	 CHAMA cha Wamiliki wa Malori Tanzania (Tatoa) kimesema kuwa ujio wa huduma ya treni ya kisasa ya mwendokasi itakayokuwa ikibeba mizigo na urejeshwaji wa huduma ya treni ya mizigo ya Dar es Salaam - Tanga hadi Moshi, itasaidia kuimarisha huduma za usafi rishaji wa mizigo za chama hicho.Makamu Mwenyekiti wa Tatoa, Angelina Ngalula amesema hayo baada ya kuzindua ushirikiano na kampuni ya magari ya MFK ya hapa nchini na malori ya kubebea mizigo ya Hongyan ya nchini China.Alisema wafanyabiashara chini ya Tatoa watashirikiana na serikali kupitia huduma za usafirishaji wa mizigo kwa njia ya reli kutimiza azma ya kuiendeleza sekta ya usafirishaji nchini kufikia uchumi wa kati.Ngalula alisema treni ya mizigo ikishasafirisha mizigo husika kutokea au kuelekea kwenye sehemu ya kuishushia, malori hayo ya Tatoa yataichukua kuipelekea sehemu ambayo huduma hiyo ya reli haifiki.Alisema zipo fursa nyingi za usafirishaji na kusihi wafanyabiashara kuungana na kununua malori hayo.Alisema Tatoa bado inaona imeelemewa kwa kuwa Tanzania imezungukwa na nchi nyingi zinatotumia huduma ya bandari za Tanzania na kuna idadi kubwa ya mizigo inayotakiwa kusafirishwa kwenda nchi hizo na amewashauri wafanyabiashara kuungana kuchukua mikopo taasisi za fedha kununua malori hayo.Akizungumzia malori hayo alisema yanafungua milango zaidi katika nchi za Malawi na Zambia ambazo zilikuwa zikitumia malori kutokea kampuni za Afrika Kusini ambayo yameonekana kuwa na ubora zaidi.Mkurugenzi Mtendaji wa kampuni ya MFK Automobile Tanzania, Ali Jawad Karmali amesema chini ya ushirikiano huo, Tanzania itakuwa kitovu cha vipuri vyote vya magari hayo. Alisema kuwa kampuni yake inayojihusisha na ukarabati wa magari, itaimarisha mtandao wa ukarabati wa magari kila kona ya nchi.	5
667	 ZAIDI ya Sh milioni 32 zimechangwa na wabunge kwa ajili ya kumsaidia Radhia Solomon, mama aliyejifungua watoto wanne na kutelekezwa na mumewe.Fedha hizo zimetokana na wabunge wanaume 248 kuchangia Sh 100,000 kila mmoja huku wanawake 145 wakichanga Sh 50,000 hivyo kufanya fedha zilizochangwa kufikia Sh 32,050,000. Radhia ambaye ni mkazi wa Kinondoni Dar es Salaam aliingia bungeni jana akiwa na watoto wake wanne akisaidiwa na mama yake mzazi, mama yake mkubwa na ofisa ustawi wa jamii. Akitambulisha wageni baada ya kipindi cha maswali na majibu, Spika wa Bunge Job Ndugai alimtambulisha Radhia na kudai kuwa baada ya kujifungua mume wake alikimbia kuwajibika.“Naomba nimtambulishe kwenu Radhia Solomon ambaye alijifungua watoto wanne kwa uzazi mmoja lakini bahati mbaya mume wake alikimbia majukumu, baada ya kupata watoto wanne ilimhitaji kupata usaidizi na kutokana na maisha ya Dar es Salaam ni ngumu kidogo,”alisema. Ndugai alisema mama huyo anasaidiwa kulea watoto na mama yake mzazi, mama yake mkubwa na ofisa ustawi wa jamii. “Kwa hiyo ndugu zangu amekuja hapa ili sisi kama Bunge tukemee wanaume ambao hawawajibiki lakini pia kama kawaida yetu tumsaidie.” Kabla ya kufikia muafaka wa kumchangia, Mbunge wa Viti maalumu, Rukia Ahmed Kassim (CUF) alipendekeza wabunge wanaume wachangie Sh 100,000 na wanawake wachangie Sh 50,000. “ Kwa sababu wanaume wamezoea kutelekeza watoto, napendekeza wabunge wanawake wachangie Sh 50,000 na wanaume wachangie Sh 100,000,” alisema. Hata hivyo, Mbunge wa Geita Vijijini, Joseph Musukuma (CCM) alipendekeza wabunge wakatwe posho ya siku nzima ili wamsaidie mama. “Kama suala la kukimbia majukumu ya kulea si kwa wanaume pekee, kwani tumeshuhudia hata wanawake wakikimbia majukumu yao na kutekeleza watoto, hivyo napendekeza kila mbunge akatwe posho ya siku moja,” alipendekeza. Baada ya kukinzana kwa mawazo, Spika alitoa fursa kwa Makamu Mwenyekiti wa Chama cha Wabunge Wanawake, Suzani Lyimo (Chadema) aliyeunga mkono hoja ya mbunge Kassim ya kutaka wanawake wachangie Sh 50,000 na wanaume wachangie Sh 100,000. “Kwa hiyo kupitia mbunge wenu tutawasiliana jinsi ya kuweza kupata mchango huu,” alisema. Januari 8, mwaka huu Radhia alijifungua watoto hao wanne katika Hospitali ya Taifa Muhimbili (MNH), matokeo yake alikimbiwa na mumewe.	1
668	 Kiongera ni mmoja wa wachezaji walioongezwa kwenye dirisha dogo la usajili na Simba baada ya timu hiyo kuonesha upungufu katika baadhi ya nafasi kwenye mechi tisa za mzunguko wa kwanza.Akizungumza na gazeti hili, Kerr alisema anamhitaji mshambuliaji huyo ili aweze kumwelekeza namna na kucheza kwa kushirikiana na Hamisi Kiiza kwenye ushambuliaji. “Nimefurahi sana kwamba tayari amejiunga na sisi na sasa ni jukumu langu kuwaunganisha na wenzake,” alisema Kerr.Alisema ujio wa mchezaji huyo ni fursa nzuri katika maandalizi kwenye mchezo wa Ligi Kuu Tanzania Bara dhidi ya Azam FC Jumamosi.Alisema amekuwa akiweka mkazo mkubwa kwenye safu ya ushambuliaji kwa sababu kwake hiyo ndiyo sehemu muhimu ambayo inaweza kuwapa ubingwa msimu huu kama watafunga idadi kubwa ya mabao.Alisema kuongezeka kwa Kiongera na Brian Majwega, ana uhakika atakuwa amemaliza tatizo la mabao lililojitokeza katika mechi za awali za ligi hiyo. Kocha huyo alisisitiza kuwa ujio wa wachezaji hao utabadilisha kikosi chake katika ushambuliaji na kuwa na safu inayotisha katika kufunga.Kiongera alirudishwa KCB na Simba baada ya kupata majeraha makubwa ya goti msimu uliopita na timu hiyo kumpeleka India kwa ajili ya matibabu na baada ya hapo ilimruhusu acheze kwa mkopo kwa makubaliano ya kumrudisha atakapopona.	2
669	 Mwandishi Wetu -Dar es Salaam MADAKTARI bingwa kutoka nchini India wameanza kuwafanyia uchunguzi na upasuaji wagonjwa wenye matatizo ya magoti na viungo hapa nchini. Huduma ya uchunguzi na upasuaji inafanywa katika  Hospitali ya Regency ambayo inashirikiana na Hospitali ya HCG Group ya India kwa muda wa siku tatu kuanzia leo. Taarifa iliyotolewa na hospitali hiyo kwa vyombo vya habari Dar es Salaam jana, ilisema wataalamu hao wataendesha kambi ya siku tatu kuanzia leo kwa watu wenye matatizo ya viungo kama magoti na mgongo. Iliwataja wataalamu watakaoendesha kambi hiyo ni Dk. Yuvraj Lakum ambaye ni daktari bingwa wa nyonga na magoti akisaidiana na Dk. Kuastubh Chauhan. Taarifa hiyo ilisema wataalamu hao watatumia mbinu mpya kwenye upasuaji ambayo ni kukata sehemu ndogo kuhakikisha mgonjwa anapona mapema. Ilisema ujio wa wataalamu hao utapunguza gharama za wagonjwa kwenda nje ya nchi kufuata tiba hiyo. “Katika jitihada za kupunguza rufaa za wagonjwa kwenda kufuata matibabu nje ya nchi na kuokoa fedha nyingi za kigeni ambazo zimekuwa zikitumika, tumeona ni vyema kuita mara kwa mara mtaalamu huyu kufanya upasuaji hapa Dar,” ilisema taarifa hiyo. IIisema ujio wa wataalamu hao umekuwa ukisaidia kuwapa ujuzi wataalamu wa ndani ili wawe na utaalamu wa kufanya upasuaji wa aina hiyo wao wenyewe. Taarifa hiyo ilisema mpango wa kuita madaktari hao bingwa wa magoti na viungo umekuwa ukiratibiwa na Hospitali ya Regency kwa kushirikiana na Hospitali ya HCG Multi-Specialty iliyoko Ahmedabad nchini India.  “ Hii ni fursa ya kipekee kwa watanzania wenye matatizo kama haya kuchangamkia fursa hii kwani badala ya kwenda nje na kutumia gharama kubwa kusafiri na wasaidizi wao kwenda nje ya nchi sasa wanafanyiwa upasuaji hapa hapa nchini,” ilisema taarifa hiyo.	3
670	LOS ANGELES, Marekani  WANAMUZIKI Rihanna na Dj Khaled wamepewa ‘shavu’ la kupanda jukwaani na kutumbuiza katika hafla ya utoaji Tuzo za Grammy. Mbali na wawili hao, pia waandaaji wa tuzo hizo zitakazotolewa mwezi huu, wamemtaja rapa Bryson Tiller. Tayari mashabiki wa Rihanna na Dj Khaled wanasubiri kuona watakavyowapagawisha kwa ngoma yao ya ‘Wild Thoughts’ ambayo waliiachia miezi michache iliyopita. Wasanii wengine watakaopanda jukwaani siku hiyo ni Cardi B, Bruno Mars, Kesha, SZA, Luis Fonsi na Daddy Yankee.	4
671	 MCHIMBAJI mdogo wa madini ya almasi Joseph Temela amejizolea dola za Marekani 1,41,510.82 ambazo ni sawa na Sh 3,262,149,332.75 kutokana na mauzo ya jiwe moja lenye uzito wa kareti 512.5 katika mnada uliofanyika jana.Naibu Waziri wa Madini, Stanslaus Nyongo alikuwa shuhuda wakati mchimbaji huyo akijizolea mabilioni hayo katika shughuli ya mauzo ya almasi hiyo iliyofanyika katika soko la madini la Mkoa wa Shinyanga. Wengine walioshuhudia ni Kamishna wa Tume ya Madini, Profesa Abdulkarim Mruma na vyombo mbali mbali vya usalama na wawakilishi wa Benki ya CRDB mkoani Shinyanga.Akizungumza wakati wa kushuhudia mauzo hayo, Naibu Waziri Nyongo alisema kutokana na mauzo hayo, serikali itapata dola za Marekani 103,551.29 sawa na Sh 238,136,901.61.Aliongeza na kusisitiza kuwa azma ya Serikali ya Awamu ya Tano ni kuwezesha shuguli za wachimbaji wadogo na wadau wote wa sekta ya madini kufanyika kwa utaratibu unaoeleweka kwa faida yao na ya serikali.“Nimpongeze Bwana Joseph ambaye anauza almasi yake hapa leo kwenye soko hili la madini, kila kitu kinakuwa wazi mbele ya serikali, polisi, watu wa usalama na wawakilishi wa Benki ya CRDB, bila usumbufu wowote, na hiki ndicho tunachokitaka sisi kama serikali, wachimbaji wote kufuata utaratibu tuliouweka,” alisema Nyongo.Aliongeza, “Niwaombe wachimbaji kwa mara nyingine, acheni kuuza madini mchochoroni haitawasaidia zaidi ni kuhatarisha usalama wenu, na pengine hata kupunjwa kutokana na kutokujua thamani halisi na bei ya madini yenu. Igeni mfano wa Bwana Joseph, na niwaambie ukweli ukikamatwa unauza madini nje ya soko madini hayo yanataifishwa, hivyo utakuwa umekula hasara na utachukuliwa hatua za kisheria.”Kwa upande wake, Ofisa Msaminishaji Madini kutoka Tume ya Madini, Dorcas Moshi, Mchambuzi na Mthamini wa Madini ya Vito na Almasi kutoka Tume ya Madini aliyekuwa anafanya shughuli nzima ya uthaminishaji wa almasi hiyo, alifafanua kuwa fedha iliyopata serikali, Sh 238,136,901.61 inajumuisha mrabaha wa dola 85,110.65 (Sh 195,728,959.97, ada ya ukaguzi doa 14,185.11 (Sh 32,621,493.33 na mrabaha wa Halmashauri ya Wilaya ya Kishapu ilikotokea almasi hiyo (service levy) ni dola 4,255.53 (Sh 9,786,448).Kwa upande wake, Kamishina wa Madini, Profesa Mruma amewasisitiza wachimbaji wadogo kuzingatia sheria na taratibu hususani kuchimba kihalali kwa kuhakikisha wanakuwa na leseni za uchimbaji na kulipa tozo zote za serikali kwani serikali ipo kwa ajili yao hivyo hawana sababu ya kuikwepa.Kwa upande wake, mmiliki wa almasi hiyo, Joseph ameishukuru Wizara ya Madini na Tume ya Madini kwa utaratibu waliouweka katika kutoa mwongozo na usimamizi wa namna ya mauzo ya madini unavyotakiwa kufanyika na ulinzi wa madini yao pindi wanapoyapata.Alitoa mwito kwa wachimbaji wadogo wenzake kuwa hakuna sababu ya kuyakimbia masoko yaliyoanzishwa na serikali kwani yana faida nyingi ikiwemo usalama, ulinzi, uwazi na utambuzi wa thamani halisi ya madini kitu ambacho nadra sana kwenye masoko yasiyo rasmi.	1
672	Mwanamuziki mashuhuri nchini Marekani , Janet Jackson ameweka rekodi ya kuwa mtu mashuhuri aliyejifungua mtoto akiwa na umri mkubwa baada ya kujifungua  mtoto wa kiume akiwa na miaka 50. Kwa taarifa zilizopo, mwanamuziki huyo na mumewe Wissam Al Mana, ambaye ni mfanyabiashara kutoka Qatar, wana furaha kumpata mtoto huyo waliyempa jina la Eissa Al Mana. Janet ambaye alizaliwa Mei 16, 1966 huko Gary, Indiana na dada wa aliyekuwa mfalme wa Pop Michael Jackson, alijifungua salama bila tatizo lolote na kwamba yeye na mwanaye wanaendelea vizuri. Mwanadada huyo aliyefunga ndoa mwaka 2012 amezipita rekodi za watu wengine mashuhuri waliowahi kupata watoto wakiwa na umri mkubwa kama vile mshindi wa tuzo ya Oscar Halle Berry ambaye alijaliwa mtoto wake wa pili akiwa na miaka 47 miaka mitatu iliyopita. Pia rekodi ya mke wa John Travolta, Kelly Preston, aliyejifungua mtoto wake wa tatu akiwa na miaka 48. Lakini yote hii hamfanyi Janet kuwa mwanamke wa kwanza duniani kuzaa mtoto akiwa na umri mkubwa kwani yupo Daljinder Kaur kutoka India aliyepata mtoto akiwa na umri wa miaka 70. Katika kazi za uimbaji, Janet alizindua albamu yake ya kwanza 1982, ana albamu 11, ameshinda tuzo za Grammy mara saba, na amekwisha olewa mara tatu.	1
673	 Na MWANDISHI WETU-CONGO TIMU ya soka ya Yanga jana ilikubali kipigo cha mabao 3-1 dhidi ya TP Mazembe katika mchezo wa mwisho wa hatua ya makundi ya michuano ya Kombe la Shirikisho Afrika uliochezwa Uwanja Stade du TP Mazembe, nchini Congo. Matokeo ya jana yaliiwezesha TP Mazembe iliyokuwa imefuzu hatua ya nusu fainali kufikisha pointi 13 katika Kundi A, huku Yanga ikiondoshwa kwenye michuano hiyo ikiwa imejikusanyia pointi nne. Hata hivyo, Waarabu wa Algeria, Mo Bejaia walichomoza na ushindi wa bao 1-0 nyumbani na kufikisha pointi nane sawa na Medeama ya Ghana lakini ikayaaga mashindano. Pamoja na kipigo cha bao 1-0 walichokipata jana, Medeama imetinga hatua ya nusu fainali kwa tofauti ya uwiano wa mabao ya kufunga na kufungwa. Katika mchezo wa jana, Mazembe iliandika bao la kuongoza dakika ya 28 kipindi cha kwanza kupitia kwa mshambuliaji wake, Jonathan Bolingi, aliyeunganisha pasi ya Deo Mukok. Bao hilo liliongeza kasi ya mashambulizi langoni kwa Yanga hali iliyosababisha mwamuzi, Helder Martins de Carvallo wa Angola kumwonyesha kadi nyekundu, Andrew Vicent ‘Dante’ wa Wanajangwani hao dakika ya 31 baada ya kumchezea vibaya mchezaji wa Mazembe. Mazembe walikwenda mapumziko wakiongoza kwa bao 1-0, lakini walianza kipindi cha pili kwa kasi na kuongeza bao la pili dakika ya 55 mfungaji akiwa ni Rainford Kalaba baada ya kupokea pasi safi ya Djo Issama Mpek. Dakika ya 64, Kalaba aliipatia Mazembe bao la tatu akimalizia kazi nzuri ya Mpek, kabla Yanga kuzinduka dakika ya 75 na kuandika bao la kufutia machozi kupitia kwa mshambuliaji wake, Amissi Tambwe. Bao la Yanga lilitokana na kazi nzuri iliyofanywa na mlinzi wa kushoto, Mwinyi Haji.	2
674	 NA BEATRICE KAIZA, BAADA ya miaka miwili kupita bila kufanyika kwa shindano la Miss Tanzania na taji kumilikiwa na mrembo Lilian Kamazima, juzi shindano hilo lilifanyika jijini Mwanza kwa mara ya kwanza na mrembo kutoka Kinondoni, Dar es Salaam, Diana Edward, ameibuka mshindi wa taji hilo kati ya warembo 30. Katika mashindano ya mwaka huu kama kawaida ya mashindano hayo, walimbwende walipanda jukwaani na kuonyesha uwezo wao wa kutembea na kujibu maswali yaliyoandaliwa na majaji. Baada ya mchakato wote kukamilika, mrembo Diana alitangazwa kuwa mshindi wa shindano hilo kwa mwaka 2016, huku nafasi ya pili ikishikwa na Maria Peter na mshindi wa tatu akiwa ni Grace Malikita. Mgeni rasmi ambaye ni Naibu Waziri wa Habari, Utamaduni, Sanaa na Michezo, Anastazia Wambura, alimkabidhi zawadi ya gari mshindi wa kwanza, Diana Edward mara baada ya kutangaza kuwa mshindi. Mrembo huyo ataiwakilisha Tanzania kwenye mashindano ya dunia yatakayofanyika Desemba 8 mwaka huu, huko nchini Marekani.	4
675	" 	NA PENDO FUNDISHA-MBEYA      	OFISI ya Mkemia Mkuu wa Serikali imesema mtambo wa kufanya uchunguzi wa kimaabara, hautahusika na uchunguzi wa vinasaba vya mtoto aliye tumboni kwa mama yake (DNA).   	Kauli hiyo imetolewa na Mkemia Mkuu wa Serikali, Profesa Samweli Manyele, wakati akijibu maswali mbalimbali yaliyoulizwa na wadau waliohudhuria sherehe za uzinduzi wa mtambo mpya na wa kisasa wa aina ya Energy Dispensive X-Ray Fluorescence(ED-XRF) kwa ajili ya kufanya uchunguzi wa kimaabara.   	Awali akiuliza swali hilo, Joseph Martin kutoka idara ya afya, alitaka kufahamishwa kama mtambo huo utasaidia kubaini baba wa mtoto kabla ajazaliwa, lengo likiwa ni kuharakisha  utoaji wa maamuzi wa kesi mahakamani.   	Alisema maabara ya Mkemia Mkuu wa Serikali ni taasisi muhimu yenye majukumu ya kufanya uchunguzi wa kimaabara pamoja na usimamizi wa sheria zilizo chini ya wakala, hivyo kisheria na taratibu za kazi haziwaruhusu wao kupima DNA kwa mtoto aliye tumboni.   	“Taratibu na sheria za kazi hii wataalamu hawaruhusiwi kupima mtoto aliye tumboni, ni mpaka azaliwe kisha zoezi hilo kufanyika lengo kuu ni kulinda haki za mtoto, lakini kubwa zaidi ni kwamba maabara hii inashughulika na upimaji wa sampuli chini ya usimamizi wa sheria ya wakala,” alisema.   	Mkemia Mkuu alizitaja baadhi ya kazi zitakazofanywa na maabara hiyo ni pamoja na kuhakiki ubora na usalama wa bidhaa, sampuli za mazingira, sampuli zinazohusisha makosa ya jinai kama vile sampuli za vinasaba na dawa za kulevya.   	“Awali vipimo vya namna hii vilikuwa vikifanyika jijini Dar es Salaam tu, ofisi za mikoa zilikuwa zikifanya kazi ya kukusanya sampuli na kusafirisha, lakini sasa mtambo umesimikwa Mbeya na utatumiwa na mikoa ya Nyanda za Juu Kusini kufanya kazi hiyo,” alisema.    	 “Maabara inachangia katika kutekeleza sera ya afya ya mwaka 2007 kwa kufanya uchunguzi wa kimaabara  kwa kuhakiki ubora na usalama wa bidhaa zinazozalishwa viwandani,” alisema Profesa Manyele.   	Kwa upande wake Mkuu wa Wilaya ya Mbeya, Paul Ntinika, alitoa wito kwa viwanda, mashirika, wajasiriamali na wananchi kwa ujumla kutumia huduma zinazotolewa na maabara ya mkemia mkuu wa serikali ili kuhakiki ubora wa  bidhaa zinazozalishwa  viwandani."	1
676	 |Francis Godwin, Iringa Baadhi ya wanaume mkoani Iringa wameomba sheria ya ndoa ifanyiwe marekebisho na kutamka kuwa pale mke anapotelekeza  familia asiwe tena mke halali wa ndoa. Rai hiyo wameitoa jana katika mkutano wa utoaji elimu ya fursa sawa kwa wote na haki za wanawake na watoto wa kike katika umiliki  wa mali, ulioandaliwa na Asasi isiyo ya  Serikali ya Iringa Civil Society Organization (ICISO) kwa vijiji vya Makifu, Mahuninga na  Kisilwa. Akizungumza kwa niaba ya wanaume katika  mkutano huo, mmoja wa wanaume hao, Ally Mdapo amesema baadhi ya wanawake   wamekuwa na tabia ya  kuzitelekeza familia  kwenda mijini ambako hukaa miaka zaidi ya sita. “Akishakaa muda wote huo anarudi kijijini, kitendo hicho kimesababisha wanaume kuoa mke mwingine na wakati huo huo yeye akirudi anataka atambulike kama mke, tunaomba  sheria irekebishwe mwanamke huyu asiwe  tena mke halali wa ndoa tofauti na ilivyo sasa,” amesema. Kwa upande wao baadhi ya wanawake katika Kata ya  Mahuninga  wilayani, Iringa mkoani humo waliokuwapo katika mkutano huo,  wamesema hawako tayari kurithiwa kwa kuachiwa mali  ikiwamo ardhi na nyumba pindi wanapofiwa na waume zao. “Zamani vitendo vya wajane kulazimishwa kuolewa na ndugu upande wa  kiume baada ya mume kufariki lilikuwa kubwa jambo lililosababisha vifo vinavyotakanavyo na magonjwa ya kuambukiza kama Ukimwi. “Ndugu upande wa  kiume wakiona mume  wako amefariki mara tu baada ya kuzika unaona mdogo mtu wau kaka mtu  anatanguliza koti na kiti nyumbani kwa mjane na baada ya  muda analeta sanduku la nguo  zake ukipokea koti ama kiti ujue tayari  anakuwa mume wako,” amesema mmoja wa wanawake hao, Matrida Myovela. Kwa upande wake mwezeshaji  wa  ICISO, Ahazi Sibale, amesema: “Kuhusu wanawake wanaotengana na  waume zao na baadaye kurudi, sheria ya ndoa inatambua hao ni wake halali na sheria  inamtambua mke halali ni yule aliyeolewa kwa ndoa au wale walioishi pamoja kwa muda wa miaka mitatu na kuachana kwao hadi mahakamani na si vinginevyo, hata hivyo  mali zote zilizopatikana wakati huo ni mali  za wanandoa hao.”	3
677	LOS ANGELES, MAREKANI  BINGWA wa mchezo wa mieleka wa WWE, John Cena, ametangaza kuachana na mpenzi wake wa muda mrefu, Nikki Bella, baada ya miaka sita ya uchumba wao. Wawili hao walikuwa pamoja tangu mwaka 2012 huku wakifanya mambo mbalimbali yaliyowatambulisha kama ‘Total Diva na Total Bellas’. Baada ya kufikia tamati wawili hao jana walitangaza rasmi kuwa wameachana. “Baada ya kufanya mambo mengi katika miaka sita tuliyoishi, Nikki Bella na John Cena, tumeamua kutengana.” Nyota hao walitoa taarifa hiyo wakidai kuwa licha ya kufanya uamuzi huo mgumu, bado wataendelea kufanya kazi pamoja kwa kuheshimiana.	4
678	Amina Omari -Tanga  WAZIRI wa Afya, Maendeleo ya Jamii, Jinsia, Wazee na Watoto, Ummy Mwalimu, amewashauri wanaume kutoogopa kufanya kipimo cha saratani ya tezi dume kwani kwa sasa kipimo kinachotumika ni cha damu. Hayo aliyasema jana jijini Tanga, wakati wa uzinduzi wa kambi ya huduma ya afya ya magonjwa yasiyoambukiza iliyohusisha madaktari waliosoma nchini China. Alisema kuwa kwa sasa kipimo hicho kimerahisishwa na kuwa ni kwa kutumia damu pekee unaweza kugundulika ugonjwa huo. “Wanaume mlikuwa mnaogopa kwenda hospitali kupima tezi dume, hivyo niwaambie jitokezeni kwa wingi kwenye kambi hii kwani hatutumii kile kipimo mnachokihofia,” alisema Ummy. Alisema kuwa magonjwa yasiyoambukiza yamekuwa ni changamoto kubwa kutokana na kuathiriwa watu wengi nchini na sababu yake kuu ni mabadiliko ya mfumo wa maisha. Ummy alisema uwepo wa kambi hiyo ya matibabu ya bure umekuwa ukisaidia kuhudumia wananchi wengi na hivyo kusaidia kuwapunguzia gharama za matibabu kwa kiasi kikubwa. Awali Mkuu wa Wilaya ya Tanga, Thobias Mwilapwa, alisema kuwa kambi hiyo itakayodumu kwa siku tano, imelenga kutoa huduma za vipimo, matibabu na ushauri wa kiafya bure. Nao wananchi waliojitokeza katika kupata huduma, waliiomba Serikali kuhakikisha wanasogeza huduma za uchunguzi wa saratani katika maeneo ya karibu. Mmoja wa wananchi hao, Emmanuel Mgomba, alisema kuwa huduma hiyo itaweza kuwasaidia kubaini changamoto za magonjwa mapema na kupatiwa matibabu yanayostahiki kwa wakati.	1
679	 Akizungumza na waandishi wa habari ofisini kwake hivi karibuni, Meneja wa TRA Mkoa wa Iringa, Rosalia Mwenda alisema wafanyabiashara hao wanaisababishia Serikali hasara kubwa.Akitaja changamoto nyingine Mwenda alisema ni tabia ya wananchi kutodai risiti za manunuzi ya bidhaa mbalimbali huku wafanyabiashara wakitumia mwanya huo kutotoa risiti.“Pia kuna changamoto nyingine zinatokana na kuingizwa kinyemela kwa bidhaa zilizopigwa marufuku kama vipodozi, sukari, pombe aina ya “power number one”, double puch na bidhaa nyingine,” alisema.Ili kukabiliana na changamoto hizo, alisema “elimu ya kodi itachangia katika kukuza uwajibikaji wa hiari wa kulipa kodi, kupanua wigo wa kodi ili kuweza kuongeza vyanzo vipya vya mapato vitakavyosaidia kuvuka lengo walilopangiwa na Serikali.”Alisema TRA inaendelea kufuatilia kwa karibu matumizi ya mashine za kielektroniki za kutolea risiti kwa wafanyabiashara wote waliosajiliwa na Kodi ya Ongezeko la Thamani mkoani hapa.“Wakati wa zoezi hilo tutahakikisha wafanyabiashara wanakuwa na mashine na wanazitumia vilivyo; tunazuia ukwepaji wa kodi katika sekta rasmi na isiyo rasmi kwa kutokutoa risiti wakati wa kuuza na kununua bidhaa au huduma mbalimbali pamoja na kuzuia bidhaa zilizopigwa marufuku zisiingizwe nchini kwa njia za magendo,” alisema.Alisema TRA imejipanga kukuza na kusimamia maadili mema ya wafanyabiashara katika kufanya kazi kwa mujibu wa sheria na taratibu za ajira. Alisema mamlaka lazima ijenge uwezo mkubwa wa kusimamia sheria za kodi, uwezo wa kudhibiti ukwepaji kodi na utendaji unaozingatia uadilifu wa hali ya juu wa wafanyabiashara na TRA.Kwa mwaka wa fedha 2012/2013, Mwenda alisema TRA imekusanya jumla ya Sh 29,271,160,861.55 kati ya Sh 32,650,500,000.00 ambazo ni sawa na asilimia 90.	5
680	Nathaniel Limu-Singida  JESHI  la  Polisi mkoani Singida,limeanzisha msako mkali wa kumsaka  mkufunzi msaidizi wa jeshi la akiba (mgambo), Said Athumani Ng’imba mwenye namba MG129191 kwa tuhuma ya kutoa adhabu kwa wanafunzi wawili  watumbukie kwenye dimbwi na kusababisha vifo vyao. Wanafunzi waliofariki dunia,ni Emmanuel Hamisi (20) mkazi wa Kijiji cha Mudida na Ismael Hussein (22) mkazi wa Kijiji cha Sepuka. Wanafunzi hao walikuwa wanahudhuria kozi ya mafunzo ya awali ya jeshi la akiba ambayo yanaendelea kufanyika  Kijiji cha Mudida. Akizungumza na waandishi wa habari ofisini kwake juzi, Kamanda wa Polisi  Mkoa wa Singida, Sweetbert Njewike alisema tukio hilo lilitokea Novemba 20, mwaka huu katika Kijiji cha Mudida. Alisema wanafunzi  walipewa adhabu hiyo, baada ya kutokuhudhuria vipindi vya mafunzo vya siku moja ya Novemba 19, mwaka huu. Alisema  kutokana na kukosa vipindi,mkufunzi Ng’imba aliwapa adhabu ya kutumbukia kwenye dimbwi lililokuwa limejaa maji. “Jeshi la polisi likishirikiana na Jeshi la Zimamoto na Uokoaji, lilifanya juhudi kubwa  kuwaokoa,liliwaopoa kutoka majini wakiwa tayari wamefariki dunia. “Baada ya kutumbukia,walizama ndani ya dimbwi na hawakuonekana,kitendo hiki kilisababisha mkufunzi msaidizi kutimua kusikojulika hadi sasa.Tayari tumeanza kumsaka kwa nguvu na tunatarajia muda si mrefu atakuwa mikononi mwetu,”alisema. Habari kutoka eneo la tukio,zinadai wanafunzi hao kabla ya kutumbukia,walibebeshwa kila mmoja mfuko mgogoni uliojazwa mchanga. Wakati huo huo,Njewike alisema wamafanikiwa kumkamata Kitundu Ismail (29) mkazi wa Kijiji cha Mwau kwa tuhuma kuhifadhi dawa za kulevya aina ya bangi misokoto 419.Alikuwa ameificha chumbani kwake. Alisema kwa sasa wanaendelea kumhoji ili kujua mtandao wa matumizi ya madawa hao,ili waweze kuudhibiti.	1
681	 NA LULU RINGO MKUU wa wilaya ya Kisarawe Jokate Mwegelo,mwanamitindo Hamisa Mobeto, wanamuziki Barnaba , Shilole na muigizaji wa vichekesho Dullvani wamechaguliwa kuwa mabalozi wa  kampeni maalumu inayohusu elimu kwa watumiaji wa mitandao ya kijamii iliyopewa jina la BE SMART. Kampeni hiyo iliyoandaliwa na Baraza la Ushauri la Watumiaji wa Huduma za Mawasiliano (TCRA CCC) kwa kushirikiana na Mamlaka ya Mawasiliano Tanzania (TCRA) inatarajia kuanza Septemba 3 katika shule za sekondari. Akizungumza na waandishi wa habari Katibu na Mwanzilishi wa kampeni hiyo, Marry Msuya alisema wasanii hao wamechaguliwa kuwa mabalozi kutokana  na michango yao kwenye matumizi ya mitandao ya kijamii. “Wasanii hawa wamekua wakitumia mitandao katika mambo mbalimbali ya kujinufaisha wengine wanatangaza biashara na wengine wanaonyesha vipaji mbalimbali walivyonavyo”. Amesema katibu huyo.    	4
682	 TAASISI ya Kuzuia na Kupambana na Rushwa (Takukuru) mkoani Kilimanjaro, inawashikilia watu 11 wakiwamo watumishi 10 wa Mamlaka ya Vitambulisho vya Taifa (NIDA) mjini Moshi.Wanashikiliwa kwa tuhuma za kukabidhi vitambulisho vya taifa mikononi mwa matapeli. Pia, inamshikilia Mwalimu wa Shule ya Sekondari Kiusa iliyopo Manispaa ya Moshi, Hemed Shaban kwa tuhuma za kudai 100,000 ili atoe kitambulisho cha taifa kwa mhusika. Mkuu wa Takukuru mkoani hapa, Holle Makungu alisema ofisi yake ilipokea taarifa kutoka kwa raia mwema Aprili 9, mwaka huu, kuhusu kuombwa fedha ili apewe kitambulisho chake, ndipo walipoandaa mtego wa kumnasa mtuhumiwa.“Aprili 9, mwaka huu tulipokea taarifa kutoka kwa raia mwema (jina limehifadhiwa) akidai alitakiwa kutoa shilingi 100,000 ili apewe kitambulisho chake, hii ni kinyume na Kifungu cha 15 cha Sheria ya Takukuru Namba 1 ya 2007,” alisema. Makungu alisema mtuhumiwa alikamatwa baada ya kujitambulisha kuwa ni ofisa wa Nida na baada ya upekuzi alikutwa na vitambulisho vingine vya wananchi, ambavyo bado havijawafikia walengwa.Alisema watumishi wengine wa Nida, wanaendelea kuhojiwa ili kubainisha uhusiano na ushirikiano walionao na mtuhumiwa Shabani na sababu za kumpatia vitambulisho vinavyotakiwa kukabidhiwa walengwa. “Uchunguzi zaidi unaendelea ili kuwabaini watumishi hao na jinsi wanavyoshirikiana na mtuhumiwa huyu, kitendo hiki ni kinyume na Kifungu cha 31 cha Sheria ya Takukuru Namba 11 ya mwaka 2007,” alisema. Makungu alisema uchunguzi utakapokamilika, hatua za kisheria zitachukuliwa dhidi yao. Aliwatahadharisha wananchi kwamba vitambulisho vya taifa, vinatolewa na Nida bila gharama yoyote.	1
683	RAIS Dk. John Magufuli amemtaka Mkuu wa Mkoa wa Dar es Salaam, Paul Makonda kwenda nchini Misri, kwa ajili ya kuongeza hamasa katika kikosi cha timu ya Taifa ‘Taifa Stars, inayoshiriki fainali za mataifa ya Afrika (AFCON). Mkuu huyo wa nchi alitoa kauli hiyo jana Kigamboni  jijini Dar es Salaam, wakati akizindua mitambo ya gesi ya Kampuni ya Taifa Gas Ltd. Agizo hilo la Rais Magufuli lilitokana na hatua ya Makonda kumwomba kiongozi huyo wa nchi atoe neno kuhusu timu hiyo baada ya kufungwa mabao 2-0 na Senegal katika mchezo wa kwanza wa fainali hizo uliochezwa Jumapili iliyopita.       “Makonda umesema unataka kwenda Misri, nakutuma nenda hata leo na kawaambie wachezaji wasikate tamaa kushinda kwao ndiyo ushindi wa Tanzania. “Na hata wakishindwa pia tunashindwa wote, kufungwa magoli mawili kusiwakatishe tamaa kwa sababu ni mwanzo sio mbaya. “Kwanza wamefungwa tugoli tuwili tu na timu kubwa kama ile yenye wachezaji wengi Ulaya, nina imani watafanya vizuri tuendelee kuwaombea na kuwashingilia,”alisema Rais Magufuli. Aidha, aliwatia moyo wachezaji wa Taifa Stars kwa kuwataka waendelee kupambana, licha ya kuanza vibaya. “Mwanzo sio mbaya kwa kufungwa na timu inayoongoza Afrika tena kwa kufungwa 2-0 na Senegal ambayo wachezaji wao wote wakiwa wanacheza Ulaya,” alisema. Alisema huu ni muda wa wachezaji wa kikosi hicho kupewa moyo ili waendelee kupambana na kufanya vizuri katika fainali hizo. “Wachezaji wapewe moyo kwa sababu wakifungwa tunafungwa Tanzania na wakishinda basi inashinda Tanzania, kwenye uwanja wa mpira kuna kushinda na kushindwa sisi tutaendelea kuwaombea,”alisema Rais Magufuli. Taifa Stars kwa sasa inajiandaa na mchezo wa pili dhidi ya Kenya utakaochezwa kesho. Katika hatua nyingine,Spika wa Bunge, Job Ndugai amesema baadhi ya viongozi wa serikali wamemdanganya hadharani Rais Magufuli, kuwa wabunge waliokwenda Misri kuishangilia Taifa Stars waliwadhihaki wachezaji. Kauli hiyo ya Spika aliitoa jana jioni, baada ya Mbunge wa Kigoma Mjini (ACT-Wazalendo), Zito Kabwe kuomba muongozo kwa kutumia kanuni ya 68 (7), kuhusu jambo lililotokea mapema bungeni. Zitto alilazimika kuomba muongozo huo, baada ya Spika Ndugai kutoa ufafanuzi kwamba hakuna mbunge yeyote aliyewadhihaki wachezaji wa Taifa Stars baada ya mchezo wake na Senegal.   “Mheshimiwa Spika, kwa kutumia kanuni 68 (7), kuhusu jambo lililotokea bungeni mapema. Umeelezea jambo ambalo limetokea nje ya bunge kuwa mmoja ya viongozi wa serikali kuwabagaza wabunge waliokwenda Misri.  “Spika, umetoa maelezo kama sio muhimili wa serikali, naomba muongozo wako utoe kauli ili asije akatokea yeyote kuwabagaza wabunge.   “Kama kawaida yako umekuwa huruhusu muhimili wa bunge kutoruhusu kutomaswa, kudharauriwa, ni kipi kilichokupata utoe kauli kama ya kujitetea?. Toa kauli kama muhimili sio kama unajiteteta mbele ya kiongozi mdogo wa serikali.  Mara baada ya mbunge huyo kuomba muongozo huo, Spika Ndugai, alijibu kwa kuwaomba wabunge kutolikuza jambo hilo. “Naomba tusilikuze jambo hili kabisa. Kama wabunge tungekuwa na mawazo kama wachezaji wana makosa, isingewezekana wabunge wengine 30 kwenda Misri. Ni bahati mbaya sana, kwamba tuna viongozi wa serikali, wanadiriki kumdanganya Rais hadharani.   Aliongeza: “Kiongozi wa serikali unapoongea mbele ya Rais, jipange, ongea ukweli mtupu mbele ya Mwenyenyezi Mungu. Na sisi hatutamani kusema, natamani kufunguka kidogo…inatosha..inatosha. “Nasema wazi bahati mbaya kijana wetu huyu hajitambui, hajielewi kwa sababu ana nguvu aliyonayo ana makundi ya vijana kwenye mitandao ambao wanaweza kumtukana Spika, lakini tuache,”alisema.	1
684	Na MwandishiWetu -ZANZIBAR SERIKALI ya Mapinduzi ya Zanzibar (SMZ), imeahirisha mkutano na Jumuiya ya Wawekezaji wa Sekta ya Utalii Zanzibar (ZATI) uliokuwa ufanyike Septemba 29, mwaka huu kuzungumzia pamoja na mambo mengine masuala ya viwango vipya vya wastani wa mishahara ya kima cha chini visiwani humo. Kwa mujibu wa barua kutoka kwa Katibu Mkuu wa Wizara ya Kazi, Uwezeshaji, Wazee, Vijana, Wanawake na Watoto, Ameir A. Ameir kwenda kwa Mwenyekiti wa ZATI, Seif Masoud Miskiry, mkutano huo hautaweza kufanyika kwa vile suala hilo halikuwa miongoni mwa ajenda zilizojadiliwa na kikao cha Baraza la Mawaziri la SMZ. Mkutano huo uliOkuwa ufanyike chini ya Waziri wa Kazi, Uwezeshaji Wazee, Vijana, Wanawake na Watoto, Maudline Castico, umezua malalamiko kutoka kwa wawekezaji na wafanyakazi wa sekta binafsi ambao hadi sasa hawajui hatima yao. Mkutano huo ungetoa fursa kwake kushughulikia masuala yaliyowasilishwa na ZATI serikalini katika kikao cha siku mbili Julai 26-27 kutafuta ushauri na mwongozo wa kumwezesha ilikuweza kupata ufumbuzi masuala hayo. “Ningependa kukufahamisha kwamba suala letu halikuwepo katika ajenda za kikao cha Baraza la Mawaziri na hivyo halikujadiliwa katika tarehe ile. Kutokana na hali hiyo, Mheshimiwa waziri anaahirisha mkutano hadi itakapotangazwa tena baadaye,”   alieleza Ameir katika barua yake Kutokana na uamuzi huo Ameir alisema kwamba anasikitishwa kufutwa kwa mkutano huo, anatarajia utapangwa tena wakati mwafaka. Mapema wiki hii MTANZANIA ilimtafuta Waziri Castico ili kupata kauli ya Serikali ambapo mwandishi  alipopiga simu yake na kujitambulisha kwa waziri huyo kuwa anahitaji kupata ufafanuzi wa suala hilo alikata simu bila kujibu lolote. Waziri Castico ambaye alipigiwa kwa simu yake ya kiganjani namba 0652…348 ambapo baada ya kuulizwa swali kuhusu madai hayo ya wawekezaji hao alikataa simu na baada ya kutumiwa ujumbe kwa njia ya simu aliizima kabisa. Pamoja na hali hiyo MTANZANIA ilimtumia ujumbe mfupi kwa njia simu uliosomeka “Habari mheshimiwa Waziri ….ni mwandishi wa gazeti la MTANZANIA nahitaji kupata kauli ya Serikali juu ya malalamiko yaliyotolewa na Jumuiya ya Wawekezaji wa Sekta ya Utalii Zanzibar (ZATI),” ulisema ujumbe huo waliotumiwa Waziri Castico ambao ulionesha ameusoma na lakini na alipogiwa simu iliita na kuizima hadi tunakwenda mitamboni. Kutokana na hali hiyo gazeti hili lilimtafuta Waziri wa Nchi Ofisi ya Makamu wa Pili wa Rais, Mohamed Abood, ambapo naye alisema kuwa kwa sasa hana mamlaka ya kuzungumzia suala hilo zaidi ya Waziri husika. Hivi karibuni Mwenyekiti wa Jumuiya ya Wawekezaji wa Sekta ya Utalii Zanzibar (ZATI), Seif Masoud Miskry, alisema wanashangazwa kupewa lawama za wao kukwamisha kutolipwa mishahara mipya kwani wao waliwasiliana na Waziri mwenye dhamana (Castico) na kuwaambia waendelee kulipa mishahara ya zamani. Alisema licha ya Waziri Castico kutangaza kima kipya cha mhshara kwa wafanyakazi wa sekta binafsi hakuna sehemu yoyote wao kama wadau waliposhirikishwa zaidi ya uamuzi binafsiwa kiongozi huyo. Naye Mlezi wa ZATI ambaye pia ni Mwakilishi wa Tunguu, Simai Mohamed Said (CCM), alimwomba Rais wa Zanzibar, Dk. Ali Mohamed Shein aingilie kati sakata hilo kuokoa sekta ya utalii nchini. Kutokana  na hali hiyo alisema wageni hao Zanzibar hushindana na nchi kama Thailand, Tunisia, Morocco, Spain, Visiwa vya Ugiriki kama Crete, Mexico, Cuba, St. Lucia pamoja visiwa vyengine. Alisema wanaouza nafasi za hoteli kwa Zanzibar kwa nchi za Ulaya tayari tayari wanaanza kuona Zanzibar ni bei ghali hasa ikiwa mishahara itapanda kupindukia na wao itawafanya wapandishe bei ina maana katika mapumziko ya mwaka 2018 wataiondoa Zanzibar katika mabango ya kuitangaza hasa kwenye mitandao ya kununua likizo hizo. Mabadiliko hayo yamefanyika kwa mujibu chini ya kifungu cha 97 (1) cha sheria ya Ajira nambari 11 ya mwaka 2005 ambapo kima cha chini kwa wafanyakazi  kimeongezeka kutoka Sh 145,000 hadi 180,000 huku kwa wenye mikataba ikingezwa kutoka kiwango cha sasa cha Sh 145,000 hadi 300,000. Huku kwa vibarua wa kutwa wenye ujuzi, kimeongezwa kutoka Sh 10,000  hadi 30,000  kwa siku na kwa vibarua wa kutwa wasio na ujuzi, kimeongezwa kutoka Sh 7000  na kufikia 25,000.	1
685	 Katika uchaguzi huo, Zanzibar ilipigiwa kura za ndio kwa kishindo na sasa inakuwa mwanachama wa 55 wa Caf.Rais wa Shirikisho la Soka Tanzania (TFF), Jamal Malinzi ndiye aliyepeleka pendekezo hilo Caf na kupigiwa kura na wajumbe 54.Kwa muda mrefu Zanzibar ilikuwa ikipambana kupata nafasi hiyo ambapo sasa itakuwa ikisimama yenyewe kwenye michuano ya kimataifa ya Caf na pia kupata misaada moja kwa moja kutoka kwa shirikisho hilo.Awali, Zanzibar ilitambulika kama Tanzania na hivyo kuwa na timu moja ya taifa iliyochanganyika wachezaji wa Bara na Zanzibar kwenye michuano ya kimataifa.Hii ikafanya kuwe na Ligi ya Muungano iliyokuwa ikishirikisha timu nne, mbili zilizoshika nafasi ya juu kwenye ligi ya bara na mbili kwenye ligi ya Zanzibar ambapo bingwa aliwakilisha nchi kwenye michuano ya Ligi ya Mabingwa.Mwanzoni mwa miaka ya 2000, Zanzibar ilipata uanachama wa muda wa Caf ambapo iliruhusiwa kushirikisha klabu zake kwenye michuano ya Ligi ya Mabingwa na Kombe la Shirikisho Afrika na ndipo ligi ya Muungano ikafa kwa vile haikuwa na maana tena.Aidha kwa upande wa timu za Taifa, Zanzibar sasa itashirikisha timu zake yenyewe kwenye michuano ya Caf bila kuchanganyika na timu ya taifa ya Bara, Taifa Stars.Zanzibar imekuwa ikishirikisha timu yake yenyewe kwenye michuano ya Baraza la vyama vya soka kwa nchi za Afrika Mashariki na Kati (Cecafa) kwa vile ni mwanachama anayejitegemea kwenye baraza hilo.	2
686	Na Thadei Ole Mushi PhD Holder Harrison Mwakyembe amewataka watanzania waichangie timu ya taifa ili wapate motisha wa kucheza mpira. Hii ndio Tanzania na watanzania wenyewe ndio sisi tuna Tabia kama ya patasi hatuendi wenyewe mpaka tugongwe kwa nyuma. Sikia…. AFCON 2019 ina wadhamini lukiki ambao wanahakikisha timu zote pale misri zinapata mahitaji yao yote, haya ndio mashindano ya juu kabisa kwa ngazi ya mataifa kwa bara la Africa. Kwa kutambua hivyo makampuni makubwa yamejitokeza na yamemimina fedha ya kutosha kuendesha mashindano. Makampuni rasmi ni kampuni la mafuta la TOTAL, Kampuni la Digital payments la VISA, Kampuni la Magari YAMAHA, Kampuni la Simu la ORANGE, Kampuni la matairi la CONTINENTAL, Kampuni la madawa la GILEAD, na Kampuni la vyakula la TEMMY`S. Hawa ndio official sponsors kila kitu kipo under Control. Si hivyo tu…..   Timu zote zilizopo Misri zina vyama vyao vya mpira toka nyumbani. Vyama hivi vimejiandaa na timu zao toka na hata kabla ya kufuzu kwa timu zao. Hapa kwetu tuna TFF ambayo ilipata gawio la FIFA na Gawio la match zote (Gate Collection) kwa ligi zote nchini. Si hivyo tu Bali….. Timu zote katika nchi zao zina wizara ambazo zinashughulikia michezo huko nako wamejipanga toka timu zao zilivyofuzu. Fifa nao wametoa gawio kwa CAF ili kuendesha Haya mashindano. Kubwa kuliko….. Timu yetu ina sponsor wake ambaye ni Serengeti lager naye anamimina mamilioni kwa vijana…… Kupitia hayo yote sioni sababu ya watanzania kuchangishwa tena kwa ajili ya kusapoti timu. Hoja ya MOTISHA. Wachezaji wote waliopo pale misri mentality zao ni kunyakua kikombe hii ni motisha ya kwanza. Yaani kama kuna mchezaji anasubiri fedha zichangwe ndio acheze hatutafika mbali. Nani hataki kuweka historia kuwa alichukua Afcon 2019? Wachezaji wote pale Misri nia yao ni kucheza final na kuvaa medal za dhahabu.  Pili ni kitita cha fedha watakachoondoka nacho, bingwa anaondoka na $4.2 milioni ambazo ni sawa na bilioni karibia kumi (9,659,580,000). Unataka wapewe motisha gani nyingine? Sisi waalimu tunajua utaratibu wa motisha kuwa ni kuimarisha Tabia Flani iliyotokea au kukomesha tabia flan isijirudie. Sasa taifa Stars haijacheza match hata moja tumeanza kuwachangia. Jukumu lao la pili ni kuwinda hizo dola za mshindi wa kwanza. Hata hivyo wafahamu kuwa kuanzia robo final kuna kitita cha fedha watapata. Kwa nn wasiwaze hizi fedha? Motisha ya tatu ni mchezaji kujiuza yeye binafsi, pale alipo Samata wala hawazi fedha anachowaza ni kuchukua ubingwa ili aandike historia yake binafsi na ajiuze zaidi kimataifa. Wachezaji wote pale Misri kichwani mwao hilo lipo, kwao hii ni motisha tosha. Kuhusu hamasa!!! Tumewekeza mno mbwembwe nje ya uwanja badala ya vitu technically, timu tumeshaimilikisha kina Makonda tumeitoa kwa wananchi sasa hivi wanakimbia nayo wanaoitwa kamati ya kuhamasisha timu ishinde. Maajabu kama haya unaweza kuyaona tu Tanzania. Kilichotokea watanzania wamekaa pembeni wamewaachia kamati ifanye mambo yao. Sioni impact ya hiyo kamati ikibadilisha matokeo ndani ya uwanja. Kwamba tukishavaa hayo madera yaliyoshonwa kwa bebdera za Taifa ndio tutapata matokeo? Hivi ni vituko vya aina yake.  Nasikia TBC hawataonyesha Haya mashindano, yaani timu ya taifa inashiriki jambo kubwa hivi halafu Chanel ya Taifa wala haina habari inakimbizana na Chereko Chereko. Wanajua ni shilingi ngapi wanapoteza hapa za matangazo? Je kwa watanzania ambao hawana kingamuzi cha Azam wataenda vibanda umiza kila Siku? Je wale ambao hawana uwezo wa kulipia vingamuzi vyao hawataona? Dr Mwakyembe unafeli wapi mheshimiwa mbona nilikuwa nakuamini sana? Master planner wa wizara ni nani kwa sasa ni wewe au katibu mkuu au Mh Makonda? Maana kila mahali nakuona naye….naona mmeshampa na cheti cha kutambua mchango wake Haya mngeyafanya mwisho wa mashindano haraka ya nn?…. Tumelogwa	2
687	"    LAGOS, NIGERIA   	KUNDI la kigaidi la Boko Haram, limeteka nyara makumi ya wanawake na wasichana nchini Nigeria hali ambayo imezidisha hofu miongoni mwa raia wa nchi hiyo.   	Wakazi wa maeneo ya Kaskazini Mashariki mwa Nigeria, wanasema wanachama wa kundi la Boko Haram wameteka nyara wasichana na wanawake wasiopungua 22 katika mashambulizi mawili tofauti.   	Shambulizi la kwanza limefanyika katika Kijiji cha Bulka kilichoko karibu na mpaka wa nchi hiyo na Cameroon ambapo wasichana 18 wamechukuliwa mateka.    	Ripoti zinasema wapiganaji wa Boko Haram pia wameshambulia kijiji cha Dumba karibu na Ziwa Chad ambako wameteka nyara wasichana wengine wanne na kuua mwanamume mmoja.   	Mwaka 2014 kundi hilo la Boko Haram liliteka nyara wanafunzi 276 wa kike waliokuwa wakisoma katika shule ya Chibok, Borno, Kaskazini mwa Nigeria. Baadhi yao wasichana hao walibahatika kutoroka na wengine kukombolewa lakini hatima ya kundi kubwa la wasichana hawa bado haijulikani hadi leo hii.    	Zaidi ya watu 20,000 wameuawa katika nchi za Nigeria, Cameroon, Niger na Chad tangu kundi hilo la Kiwahabi na kigaidi lianzishe mashambulizi huko Kaskazini mwa Nigeria mwaka 2009. "	0
688	 ILE siku iliyokuwa ikisubiriwa kwa hamu na mashabiki wa ngumi hapa nchini hatimaye leo imefi ka, ambapo kutakuwa na pambano la ngumi la kukata na shoka litakalowakutanisha bondia wa ngumi za kulipwa wa Tanzania, Hassan Mwakinyo dhidi ya Arnel Tinampay wa Ufi lipino.Pambano hilo la uzani wa Super Walter lisilo la ubingwa ni la raundi 10 litafanyijka katika Uwanja wa Uhuru, Dar es Salaam. Hili ni pambano la kwanza la kimataifa kwa Mwakinyo kucheza katika ardhi ya Tanzania, pambano lake la mwisho lilikuwa Machi mwaka huu nchini Kenya, ambapo alimshinda kwa ‘Technical Knock Out’ (TKO) mpinzani wake, Sergio Gonzalez kutoka Argentina.Akizungumzia pambano hilo, Mwakinyo alisema kuwa alikuwa akilisubiri pambano hilo kwa muda mrefu na amejiandaa vizuri na ameahidi kumuangusha kwenye raundi za mwanzoni.Alisema licha ya kukutana na bondia mwenye uwezo mkubwa kutokana na ukweli kwamba anatokea kwenye gym ya bondia mkubwa duniani, Manny Pacquiao lakini haoni cha kumtisha na kumnyima ushindi mbele yake.“Tumejiridhisha kuwa Tinampaya ni bondia aliyekidhi vigezo vya kupambana na mimi na atanipa upinzani mkubwa, nimejiandaa vizuri kuhakikisha nashinda katika ardhi ya nyumbani ili kudhihirishia umma kuwa nipo vizuri na pia hiyo itakuwa ni chachu ya kurejesha hadhi ya mchezo wa ngumi hapa nchini,” alisema Mwakinyo.	2
689	 Mbunge wa Arumeru Mashariki, Joshua Nassari ametoa ufafanuzi kuhusu tarehe ya picha inayoonekana kwenye video aliyoitoa kama ushahidi wa jinsi wabunge wa Chama cha Demokrasia na Maendeleo (Chadema) wanavyoshawishiwa kwa rushwa na Mkuu wa Wilaya ya Arumeru, Alexander Mnyeti. Katika video hiyo Nassari aliyoionyesha na kuwakabidhi waandishi wa habari mjini Arusha jana, tarehe inasoma ilichukuliwa Januari Mosi, mwaka 2008. “Ile tarehe ni ya kiwandani ni tatizo la ‘settings’ mipangilio, kwanza mwaka 2008 Mnyeti alikuwa anasoma mwaka wa pili Chuo Kikuu cha St. Augustine lakini pia tujiulize mwaka 2008 wale madiwani walikuwa tayari madiwani,” Aidha, Nassari amesema ni tatizo dogo linaeleweka ambapo amewataka watu kujikita kwenye matukio halisi ya kwenye video hiyo kuliko tarehe inayoonekana kwani hilo ni tatizo la kiufundi.  	1
690	 Katika mchezo huo wa kimataifa wa kirafiki uliochezwa juzi kwenye uwanja wa 5 Julliete 1962 huko Algeria, Stars ilikula kichapo cha mabao 4-1.Akizungumza na gazeti hili kwa njia ya simu, Mayanga amesema, mchezo ulikuwa mzuri, japo una matokeo ya kufungwa lakini vitu vya kiufundi na kimbinu vitawasaidia kuboresha mchezo unaofuata dhidi ya Jamhuri ya Kidemokrasia ya Kongo (DRC).“Mchezo ulikuwa mzuri kwa sababu tumejifunza, kikubwa tulicheza na timu yenye kiwango cha juu hasa kwenye maamuzi walikuwa wepesi sana na makosa tuliyoyafanya waliyatumia kwa haraka sana na kuweza kupata ushindi,” amesema.Amesema matokeo hayawezi kuwakatisha tamaa kwani ni muda mrefu walitafuta timu kubwa kwa ajili ya kucheza nayo na kwamba jukumu lake ni kuona mechi kubwa zinawaimarisha.Timu hiyo inatarajiwa kutua leo ikitokea Algeria kwa ajili ya maandalizi ya mchezo wa pili wa kimataifa wa kirafiki utakaochezwa Jumanne ijayo kwenye Uwanja wa Taifa, Dar es Salaam.Mayanga amesema watakaporejea, atahakikisha anafanya masahahisho ya makosa yaliyojitokeza katika mchezo huo uliopita.Amesema anakiamini kikosi chake bado kina uwezo wa kucheza kwa kiwango bora dhidi ya DR Congo.	2
691	 Na Mwandishi Wetu-DAR ES SALAAM RAIS Dk. John Magufuli amefanya uteuzi wa wabunge wawili na balozi mmoja. Wabunge walioteuliwa ni Mwenyekiti wa Jumuiya ya Wazazi wa Chama Cha Mapinduzi (CCM), Abdallah Bulembo na Profesa Palamagamba Kabudi ambaye ni Mhadhiri wa Chuo Kikuu cha Dar es Salaam, Kitivo cha Sheria. Taarifa iliyotolewa jana na Mkurugenzi wa Mawasiliano ya Rais Ikulu, Gerson Msigwa, ilieleza kuwa wabunge hao wateule wataapishwa kwa taratibu za Bunge. Rais Magufuli pia amemteua Benedicto Mashiba kuwa balozi. Kituo cha kazi na tarehe ya kuapishwa kwa Balozi Mteule Mashiba itatangazwa baadaye. Rais Dk. Magufuli amewateua kuwa wabunge kupitia viti 10 vya Rais ambavyo anaweza kumteua mtu yeyote anayeona anafaa kuwa mbunge kwa mujibu wa Katiba ya Jamhuri ya Muungano wa Tanzania. Hadi sasa kiongozi huyo wa nchi ameshafanya uteuzi wa wabunge saba kwa nafasi yake. Novemba 16, mwaka juzi, Rais Magufuli alitengua uteuzi wa Naibu Mwanasheria Mkuu, Dk. Tulia Ackson na kumteua kuwa Mbunge. Desemba 10, mwaka juzi, Rais Dk. Magufuli, aliwateua kuwa wabunge, Dk. Possi Abdallah, Balozi Dk. Augustino Mahiga,  Profesa Makame Mbarawa, Profesa. Joyce Ndalichako na Dk. Philip Mpango ambao aliwateua kuwa mawaziri na naibu waziri.	1
692	LONDON, ENGLAND Uongozi wa klabu ya Chelsea, umeigeuka Real Madrid katika mipango ya kutaka kumsajili mshambuliaji wa timu hiyo, Eden Hazard, katika kipindi hiki cha majira ya joto. Siku za hivi karibuni viongozi wa timu hizo walikutana na kufikia makubaliano ya awali, lakini juzi jioni Chelsea wamebadili mipango hiyo na kusema hawapo tayari kumwacha mchezaji huyo akiondoka kwa dau lolote lile. Kocha mpya wa Chelsea, Maurizio Sarri, amesisitiza kuwa yupo kwenye mipango ya kumtumia mchezaji huyo msimu mpya wa ligi, hivyo hawawezi kumwacha akiondoka. Hata hivyo, Hazard alikataa kuongeza mkataba ndani ya Chelsea ambao ulimtaka achukue kiasi cha pauni 300,000 kwa wiki, lakini Chelsea wanaamini mchezaji huyo hawezi kutua Santiago Bernabeu. Real Madrid wametenga kiasi cha pauni milioni 150 kwa ajili ya kumsajili mchezaji huyo baada ya mshambuliaji wake hatari, Cristiano Ronaldo, kujiunga na klabu ya Juventus kwa uhamisho wa pauni milioni 100. Hata hivyo, Hazard bado ana mkataba na klabu yake hiyo ya Chelsea hadi mwaka 2020. Kocha wa timu ya taifa ya Ubelgiji, Roberto Martinez, mara baada ya kumalizika kwa michuano ya Kombe la Dunia nchini Urusi, alimtaka mchezaji huyo kufanya maamuzi ya kuondoka Chelsea ili aweze kupata changamoto nyingine. Hadi sasa mchezaji huyo hajajiunga na kikosi cha Chelsea ambacho kipo nchini Australia kwa ajili ya maandalizi ya msimu mpya, bado yupo nchini Hispania kwenye mapumziko baada ya kumalizika kwa Kombe la Dunia, huku timu yake ya Ubelgiji ikishika nafasi ya tatu kwenye michuano hiyo.	4
693	.Makamu wa Rais Samia Suluhu Hassan,  ametoa rai kwa Mawaziri wa Mazingira, Maliasili na Utalii wa nchi Wanachama wa Jumuiya ya Maendeleo Kusini mwa Afrika (SADC), kuwashirikisha Wananchi katika mikakati iliyopo ya kutunza mazingira.Akifungua mkutano wa Mawaziri wa sekta ya Mazingira, Maliasili na Utalii wa kutoka nchi za SADC  unaofanyika jijini Arusha Makamu wa Rais amesema kuwa, Wananchi wanatakiwa kupewa elimu ya kutosha ya namna ya uhifadhi wa mazingira.Makamu wa Rais pia amewataka Washiriki wote wa mkutano huo kujadili kwa kina na kuweka mikakati ya namna ya kupambana na viumbe vamizi,  ambao wamekuwa wakisababisha madhara katika sekta za Kilimo na Uvuvi.Awali, mkuu wa mkoa wa Arusha, -Mrisho Gambo alitoa wito kwa Washiriki wa mkutano huo wa Mawaziri wa sekta ya Mazingira, Maliasili na Utalii kutoka nchi za SADC kutembelea vivutio vya utalii  vilivyopo mkoani humo.Mwezi Agosti mwaka huu, Tanzania ilikabidhiwa rasmi Uenyekiti wa Jumuiya ya Maendeleo Kusini mwa Afrika, ambapo kutokea wakati huo mikutano mbalimbali ya kisekta imekuwa ikifanyika hapa nchini.	5
694	NAIROBI, KENYA MWANASHERIA Mkuu wa zamani wa Kenya, Amos Wako amepinga vikali hatua ya Marekani kumwekea marufuku ya usafiri yeye na familia yake nchini humo. Wako amesema hatua ya Marekani dhidi yake ni kufufua kesi ya zamani ambayo haelewi lengo lake ni nini. ”Kwa miaka minane sipo serikalini. Tangu nilipostaafu japo visa vya ufisadi vimekithiri mno, jina langu halijatajwa au kuchunguzwa kuhusiana na visa vya ufisadi,” aliwaambia wanahabari. Anasema sababu ya yeye kuwekewa marufuku ya kusafiri mara ya kwanza na hivi sasa ilikuwa ni kuhusishwa kwake na visa vya ufisadi na kwamba vyote vinatokana na kazi yake ya zamani kama Mwanasheria Mkuu. Aidha Wako amesema kuwa haelewi kwanini anawekewa vikwazo vipya wakati kuna marufuku inayohusiana na suala hilo miaka 10 iliyopita. ”Badala ya kukabiliana na ufisadi wanafufua visa vya zamani ambavyo havina msingi wowote” alisema. Hii mara ya pili kwa Marekani kumpiga marufuku Mwanasheria Mkuu huyo Amos Wako, ikidai alijihusisha kwa kiwango kikubwa na ufisadi. Kulingana na waziri  mambo ya nje wa Marekani, Mike Pompeo marufuku hiyo ni kwa sababu ya Wako kuhusishwa na ulaji rushwa na ufisadi. Hatahivyo, taarifa hiyo haijaelezea waziwazi ni vitendo gani vya rushwa au ufisadi Wako alihusika navyo. Marufuku hiyo pia inamhusisha mkewe na mwanawe. Hatua ya Marekani ya kumpiga marufuku Wako imechukuwa sura mpya, baada ya tume ya serikali ya kupambana na ufisadi maarufu kama EACC kusema kwamba ilishiriki kikamilifu katika hatua hiyo. Mkuu wa tume ya EACC, Dk. Eliud Wabukala amenukuliwa na vyombo vya habari nchini Kenya akisema kuwa tume yake imekuwa mstari wa mbele kutoa habari na maelezo kuhusu ufisadi kwa Marekani na balozi za kigeni. Wabukala ameashiria kwamba huenda Wakenya wengine mashuhuri wakakumbwa na hali kama iliyomfika Wako. Wadadisi wa mambo wanasema kwamba huenda vikwazo vya usafiri vinavyomkumba Wako vilitokana na kashfa ya kifedha ya Anglo Leasing, ambayo ilisababisha Serikali ya Kenya kupoteza mabilioni ya fedha. Kashfa hiyo ililipuka wakati Wako alipokuwa akihudumu kama mkuu wa sheria, na alinyoshewa kidole cha lawama kwa madai ya kuwa kizuizi katika uchunguzi wa sakata hilo. Mwaka wa 2009,   aliyekuwa Naibu wa Waziri Mambo ya Nje wa Marekani, Johnnie Carson, ambaye alikuwa anazuru Kenya, alitangaza kwamba Wako amepigwa marufuku kuzuru Marekani kwa madai kwamba amekuwa kikwazo kwenye vita dhidi ya ufisadi nchini Kenya. Hatua ya sasa ya kuwanyima vibali vya kusafiri Wako, mkewe Flora Ngaira na mtoto wake wa kiume, Julius Wako inamaanisha kwamba watatu hao hawawezi kuzuru Marekani au kufanya biashara na kampuni za Marekani. Hatahivyo, Wako, ambaye kwa sasa ni Senata nchini Kenya, anaweza kukanyaga kwenye ardhi ya Marekani ila tu kwenye makao makuu ya Umoja wa Mataifa, ingawa haruhusiwi kwende nje ya mipaka ya makao hayo. EACC kupitia kwa mwenyekiti wake, Eliud Wabukala ilidai ilishirikiana  kwa kiwango kikubwa na wachunguzi wa Marekani kuwekwa kwa marufuku hiyo. Marekani ilisema kuwa hatua hiyo inakusudiwa kuisadia Kenya katika vita dhidi ya ufisadi. Wadadisi wanadai kuwa huenda matatizo ya Wako yalitokana na sakata ya Anglo Leasing iliyohusu kandarasi za usalama zenye thamani ya mamilioni ya madola ambapo Serikali ilipoteza fedha hizo zinazoaminika ziliishia kufichwa katika mataifa ya nje. Wako alikuwa akihudumu kama Mwanasheria Mkuu wakati sakata hilo lilipoanza na analaumiwa kwa kuzuia uchunguzi wa wizi huo. Mwaka 2009, aliyekuwa Waziri wa Mambo ya Nje wa Marekani, Johnnie Carson, alizuru Kenya, alitangaza kuwa Wako alipigwa marufuku ya kuingia nchini Marekani kwani alionekana kuwa kizingiti dhidi ya ufisadi. Marufuku hiyo ilikuwa ya kwanza kwa Wako. Marufuku ya sasa inamaanisha kuwa Wako na familia yake ya karibu mbali na kutoruhusiwa kuingia Marekani pia hawatakubaliwa kufanya biashara yoyote na serikali ama kampuni za Marekani. Wako alikuwa mwanasheria mkuu wa Kenya kwa muda wa miaka 20, kati ya mwaka 1991 na 2011.	0
695	 WAZIRI wa Maliasili na Utalii, Dk Hamis Kigwangalla ameivunja Bodi ya Wakurugenzi wa Shirika la Makumbusho ya Taifa chini ya uenyekiti wa Anna Abdallah kwa madai ya kuwa wazembe, kutokuwa na tija, wasiofuata maagizo yanayotolewa na viongozi na wameshindwa kutekeleza wajibu wao.Ametoa siku 30 kwa Mkurugenzi wa Shirika hilo kujieleza ni kwa nini asitenguliwe kutokana na kushindwa kutekeleza wajibu wake.Dk Kigwangall ametangaza uamuzi huo jijini Dar es Salaam baada ya kufanya ziara katika Makumbusho ya Taifa na kukagua makusanyo ya kale.Kuhusu kuvunja Bodi amesema pamoja na maagizo ambayo yalitolewa kwao katika kipindi cha zaidi ya mwaka mmoja walishindwa kutekeleza kile walichoagizwa huku akihoji kama watendaji wa shirika hilo hufika kazini kufanya nini.“Hamjaweza kufanya kazi yoyote, kila kitu mnadai hamna fedham huku mkiwa hamfanyi mnachoagizwa, au basi mngebuni miradi mbalimbali yenye kuboresha shirika tungeweza kujua kuna jambo linalofanyika kwa ajili ya kuuza bidhaa za utamaduni kwa kuongeza watalii,” alisema.Alisema Wizara imewasaidia kuwaza namna ya kuboresha shirika na kuwaachia maagizo ili yatekelezwe lakini, hayatekelezwi, jambo ambalo ameliona ni uzembe, upuuzi au dharau ya kupindukia. “Ukishaagizwa kilichobakia ni kutenda tu, wajibu wangu ni kuwajibisha wale wasioweza kutekeleza maagizo yanayotolewa kwao,” alisema. Alisema maagizo hayo yalitolewa kwa shirika hilo ili kuliboresha na kulifanya lifanye kazi kisasa na kwa ubunifu wenye kuongeza pato na kuongeza wigo wa watalii nchini.Alisema mara baada ya kuteuliwa katika wadhifa huo, alitoa maelekezo kwa shirika hilo kutumia makusanyo waliyonayo ikiwemo mafuvu ya zamadamu kwa ajili ya kuongeza watalii na sio kutegemea wanyamapori peke yake.“Kama nchi ya Ethiopia inaweza kupata fedha nyingi kwa kutumia fuvu la binadamu ajulikanaye kama Lusi, huku Afrika Kusini ikifanya hivyo hivyo kwa nini Tanzania tusingekuwa na idadi kubwa ya watalii ikiwa kuna aina zaidi ya 700 za mambo ya kale,” alisema Dk Kigwangala na kuongeza kuwa bado nchi imekuwa haipati wageni.Alisema Idara ya Mali kale iliagizwa kukabidhi vitu vyote vya historia kwa Shirika la Makumbusho na fedha inayopatikana iweze kuboresha utendaji wa shirika lakini hadi sasa hata makabidhiano hayajafanyika.Aidha alisema kama Pyramid zilizopo nchini Misri zinaweza kutumika kwa kuitangaza nchi hiyo, ilhali Tanzania kuna fuvu mashuhuri sana la aina ya Zinjanthropus lililogunduliwa Bonde la Olduvai lakini hakuna mapato yoyote kutoka kwa watalii.Kadhalika alisema aliagiza Shirika hilo kuingia mkataba na Ngorongoro ili kujenga makumbusho ya mtu huyo wa kale ili kuongeza wigo wa watalii, jambo ambalo halijafanyika.Maagizo mengine ni pamoja na kujenga makumbusho ya Marais mkoani Dodoma, kujenga Makumbusho ya Tembo, kutafuta utaratibu ambao Tanzania inaweza kunufaika na mjusi mkubwa (Dinosarius) aliyeko katika makumbusho ya Berlin.	1
696	NA THERESIA GASPER, KUELEKEA Siku ya Mtoto wa Afrika, mwanamuziki Damian Innocent ‘Damian Soul’, leo anaachia wimbo unaoitwa ‘Watoto wetu’ ambao umedhaminiwa na taasisi  inayojishughulisha na upingaji wa adhabu kwa watoto shuleni ‘Save the Children’ na Kampuni ya Ubongo Limited. Damian Soul alisema wimbo na video hiyo ni moja ya mradi ya kutetea haki za watoto shuleni pamoja na kupinga adhabu za watoto ikiwemo kuchapwa viboko. “Kesho (leo) ni siku ya mtoto Afrika, video hii itaanza kuonyeshwa Uwanja wa JMK Kidongo Chekundu, ujumbe uliopo humo ni funzo kwa wazazi, walimu na wanafunzi pia ili kila mmoja atambue kwamba mwanafunzi anaweza kuelewa bila kuchapwa,” alisema. Meneja wa taasisi hiyo, Sharon Kassohun, alisema wanataka kufanya mchakato utakaosaidia wanafunzi kupenda masomo yote na kuleta adhabu mbadala na kuchapwa viboko. “Wimbo huu ni somo tosha kwa walimu wanaotoa adhabu za viboko kiasi kwamba  baadhi ya wanafunzi hukimbia shule,” alisema. Naye msemaji wa Kampuni ya Ubongo Limited, inayofundisha masomo ya hisabati na sayansi kwa watoto, Mohamed Juma, alisema mradi huo utaongeza hamasa ya kupatikana kwa haki za watoto.	4
697	 Meneja wa wachezaji hao Jamal Kasongo alisema jana kuwa wachezaji hao walijaribiwa katika baadhi ya michezo ya kirafiki iliyochezwa huko na kuonekana kufanya vizuri.Wachezaji hao walikwenda TP Mazembe kwa majaribio ya siku 10 ambapo Kasongo alisema yeye kama Meneja alielezwa kuwa wamefanya vizuri na timu hiyo imepeleka mazungumzo mezani katika timu ya Stand United.“TP Mazembe alinipa taarifa kuwa wachezaji wamefanya vizuri na kutokana na utaratibu wao wanakwenda wenyewe kuzungumza na Stand United kwa hiyo wakikubaliana watatangaza rasmi kama wanawachukua,”alisema.Iwapo watafanikiwa kusajiliwa na timu hiyo ya Congo, wataungana na wachezaji wengine wa Tanzania, Mbwana Samatta na Thomas Ulimwengu ambao wanachezea kwa muda mrefu.Samatta na Ulimwengu bado wanaendelea kupambana na kuhakikisha wanaondoka katika timu hiyo msimu huu na kwenda kucheza soka Ulaya.Wakati Samatta akitarajiwa kwenda Ubelgiji katika timu ya Genk, Ulimwengu anataka kwenda St. Ettiene ya Ufaransa.Kuondoka kwao katika timu hiyo kutatoa fursa kwa wachezaji hao kupata nafasi hiyo baada ya kuonesha kiwango kinachotakiwa.	2
698	 SERIKALI ya mkoa wa Pwani imeueleza ujumbe kutoka China kuwa Tanzania ni eneo zuri zaidi kwa uwekezaji kwa kuzingatia fursa zilizopo, amani na utulivu wa kisiasa na soko la uhakika hivyo wakiwekeza mitaji yao itakuwa salama na watapata faida.Mkuu wa Mkoa huo, mhandisi Evarist Ndikilo amesema mjini Kibaha kuwa, ujumbe huo wakiwemo viongozi wa serikali kutoka Jimbo la Hebei na viongozi wa wafanyabiashara wamefurahishwa na fursa za uwekezaji Pwani na wameahidi kutoa mrejesho baada ya muda mfupi ujao.Ujumbe huo leo umefika ofisini kwa Mkuu wa Mkoa wa Pwani na kuzungumza na uongozi wa mkoa huo kuhusu fursa zilizopo, taratibu za kuwekeza na namna wanavyoweza kufanya biashara nchini.“Tumewaambia nchi yetu ipo politically stable (kuna utulivu wa kisiasa), lakini pia ni nchi ambayo tuna amani kabisa kwa maana hiyo basi hata mitaji yao wakiwekeza hapa basi hiyo mitaji inaweza ikalindwa” amesema Ndikilo wakati aanazungumza na waandishi wa habari.Baada ya ujumbe huo kuzungumza na uongozi wa mkoa, mhandisi Ndikilo aliutembeza kwenye mabanda ya maonesho ya pili ya viwanda mkoa wa Pwani.Uongozi wa mkoa umewaeleza wageni hao kuwa, Pwani ni eneo sahihi kuwekeza kwa kuwa, pamoja na mambo mengine ipo jirani na Dar es Salaam hivyo wana uhakika wa soko la watu takribani milioni tano na pia wanaweza kuuza bidhaa nje ya nchi.“Ni rahisi kusafirisha kwa bandari ipo Dar es Salaam pale, lakini kuna uwanja wa ndege upo vizuri kabisa, lakini pia tuna SGR tunajenga lakini pia unaweza ukazalisha na ukapeleka kwenye mikoa ya jirani kwa sababu barabara zote zinapita katika mkoa wetu wa Pwani lakini pia unaweza uka-export (ukauza nje ya nchi) kwenye nchi za jirani kama Afrika Mashariki na kati” amesema Ndikilo.Kwa mujibu wa kiongozi huyo hadi sasa Pwani kuna uwekezaji wa viwanda vitatu kutoka jimbo la Hebei na ujumbe huo umeahidi kuendelea kuwekeza mkoani humo na Tanzania kwa ujumla.	5
699	['Nahodha wa timu ya taifa ya Tanzania, Mbwana Samatta usiku wa leo akiwa na klabu yake ya KRC Genk anatarajiwa kushuka dimbani kwa mchezo wake wa pili wa michuano ya Klabu Bingwa Ulaya (Champions League) dhidi ya Napoli.', 'Genk, itakuwa nyumbani Ubelgiji katika dimba la Luminus Arena ikiwakaribisha miamba kutoka Italia klabu ya Napoli.', 'Katika mchezo wake wa kwanza Genk iliangushiwa kichapo kizito cha goli 6-2 ugenini dhidi ya RB Salzburg, huku Samatta akifunga goli moja la kufutia machozi. ', 'Katika mchezo huo, Samatta aliweka rekodi binafsi ya kuwa Mtanzania wa kwanza kucheza Champions League na kufunga goli.', 'Napoli wao walianza kwa kuwafunga mabingwa watetezi Liverpool goli 2-0. ', 'Hivyo, Genk hii leo watakuwa tena na kibarua kizito cha kuwazuia Napoli. ', 'Hata hivyo, japo Genk haijawahi kupata ushindi hata mechi moja ya Champions League katika mara zote tatu walizoshiri michuano hiyo, wamefungwa mechi moja tu nyumbani kati ya sita walizocheza na kutoka sare tano.', 'Napoli pia hawajapata ushindi wakiwa ugenini kwenye hatua ya makundi ya Champions League katika mechi sita zilizopita. Hivyo, japo si ya kutumainia, historia inaweza kuwabeba Genk na kupata walau sare. ', 'Mechi ya leo pia itawakutanisha tena Samatta na beki kisiki Kalidou Koulibaly raia wa Senegal.', 'Wawili hao waliminyana kwenye michuano ya Afcon Juni 23mwaka huu ambapo Senegal ilipata ushindi wa 2-0 dhidi ya Tanzania. ', 'Je, Samatta ataweza kumpita Koulibally leo na kufunga goli baada ya kushindwa kufurukuta mbele yake Afcon? ', 'Mechi hiyo itapigwa kuanzia saa mbili kasoro dakika tano za usiku kwa saa za Afrika Mashariki. ', 'Katika michezo ya Champions League iliyopigwa jana usiku, klabu ya Tottenham ilipokea kipigo kizito cha 7-2 wakiwa nyumbani jijini London dhidi ya miamba ya Ujerumani Bayern Munich.', 'Kipigo hicho ni anguko kubwa kwa Tottenham ambao msimu uliopita walifika fainali ya michuano hiyo na kufungwa 2-0 na Liverpool. ', 'Tottenham ndio walianza kupata bao katika mechi hiyo kupitia mshambuliaji Son Heung-Min ktika dakika ya 12, lakini Joshua Kimmich alisawazisha baada ya dakika tatu tu, Robert Lewandowski akaitanguliza Bayern katika dakika ya 45 na kipindi cha kwanza kuisha kwa matokeo ya 2-1.', 'Kipindi cha pili kilikuwa kichungu mno kwa Tottenham, na mshambuliaji Serge Gnabry alikuwa mwiba mchungu kwa safu ya ulinzi ya wenyeji.', 'Gnabry amecheka na nyavu za Spurs mara nne, na kuweka rekodi ya kuwa mchezaji wa kwanza kufunga idadi hiyo ya magoli katika kipindi cha pili kwenye michuano ya Champions League. ', 'Magoli yake alipachika katika dakika za53,55,83, 88. ', 'Bao la pili la Tottenham lilipachikwa kwa mkwaju wa penati na nahodha Harry Kane. Lewandowsi alipachika bao lake la pili na la sita kwa Bayern katika dakika ya 87. ', 'Katika dimba la Santiago Bernabeu, Real Madrid waliponea chupuchupu kufungwa mechi ya pili mfululizo na kufanikiwa kulazimisha sare ya 2-2 dhidi ya Club Bruges ya Ubelgiji. ', 'Mshambuliaji wa Nigeria Emmanuel Dennis aliitanguliza Club Brugges kwa magoli mawili ya kipindi cha kwanza (dakika ya 9 na 39).', 'Kipindi cha pili Real Madrid wakapata bao la kwanza katika dakika ya 55 kupitia Sergio Ramos, na dakika tano kabla ya mchezo kuisha, Casemiro akaisawazishia timu yake na kufanya matokeo kuwa 2-2 mpaka mwisho wa mchezo.', 'Kwa matokeo hayo, Madrid wanasalia mkiani mwa kundi A wakiwa na alama 1, hali inayoendelea kuuweka mustakabali wa kocha wao Zinedine Zidane katika wakati mgumu. ']	2
700	Na Kulwa Mzee -Dodoma MBUNGE wa Bukene, Suleiman Zedi (CCM), amesema ujasiri na hatua zinazochukuliwa na Rais Dk. John Magufuli kupambana na rushwa, ufisadi, ubadhirifu na kuzilinda rasilimali za nchi umevuka mipaka ya Tanzania. Kauli hiyo aliitoa bungeni juzi wakati akichangia mjadala wa Bajeti Kuu ya Serikali ya mwaka wa fedha wa 2017/2018. Zedi anayeiwakilisha Tanzania katika Bunge la Jumuiya ya Maendeleo ya Nchi za Kusini mwa Afrika (SADC), alisema kila anaposhiriki vikao vya Bunge hilo, wajumbe wenzake wanamuulizia Magufuli. “Nilipokwenda kwenye vikao vya Bunge la SADC ambalo lina wanachama kutoka nchi 14 za Afrika, kila ninapojitambulisha basi wajumbe wanauliza Magufuli. “Wajumbe wengi wa Bunge hilo wanahoji hivi Magufuli alikuwa nani kabla ya kuwa rais wa nchi,” alisema. Kuhusu gesi asilia, aliishauri Wizara ya Nishati na Madini kutafuta ripoti ya Kamati ndogo ya Bunge lililopita ya Nishati na Madini, ichukue mapendekezo na ushauri wake na wayafanyie kazi. “Nilikuwa miongoni mwa wajumbe wa Kamati ndogo ya Bunge ya Nishati na Madini, hivyo naishauru wizara husika kuitafuta ile ripoti ili ichukue yale mapendekezo yetu kwa sababu ni mazuri na yanaweza kusaidia kwenye sekta ya gesi asilia,” alisema. Kwa upande wake, Mbunge wa Viti Maalumu, Rose Tweve (CCM), alisema Magufuli ameuthibitishia umma kwamba rasilimali za nchi hazipotei. Pia aliitaka Serikali kutoa elimu kuhusu umuhimu wa wananchi kumiliki hisa katika kampuni za simu kwa sababu mwitikio wao bado ni mdogo. Mbunge wa Msimbo, Richard Mbogo (CCM), aliishauri Serikali kuwa na soko la madini ili iweze kukusanya mapato mengi katika sekta hiyo. Alisema wafanyabiashara wengi wa madini hawasemi ukweli kuhusu mapato wanayopata ili waweze kulipa kodi stahiki, hivyo ni vema kukaanzishwa soko la madini.	1
701	LONDON, ENGLAND  UONGOZI wa timu ya Arsenal, umeweka wazi kuwa, unamuachia Unai Emery kikosi hicho hadi Januari mwakani aweze kubadilisha mwenendo, lakini akishindwa kufanya hivyo itakuwa mwisho wa kibarua chake. Kwa sasa uongozi huo unaamini Emery ni kocha sahihi ambaye anaweza akabadilisha matokeo hasa kwa kipindi hicho ambacho amepewa japokuwa mashabiki wameanza kutembea na mabango ya kumtaka kocha huyo kuondoka. Washinda bunduki hao wa jijini London, wameshinda michezo miwili katika michezo 10 iliopita ya Ligi Kuu England, lakini wanashika nafasi ya sita kwenye msimamo wa Ligi baada ya kucheza michezo 12 na kujinyakulia pointi 17. Mmiliki wa timu hiyo Raul Sanllehi na Mkurugenzi wa michezo wa Vinai Venkatesham, juzi walikutana na uongozi wa timu kwa ujumla na kuweka wazi kuwa hawafurahishwi na matokeo ya sasa ya Arsenal, lakini wanatakiwa kumuamini kocha huyo hadi Januari mwakani. “Tunasikitishwa na matokeo tunayoyapata kwa sasa pamoja na haina ya uchezaji wa timu kwa ujumla. Tunaungana na mashabiki, kocha, wachezaji kwa kuwa sio mwenendo ambao tulikuwa tunautarajia. “Lazima mambo yabadilike ili kwenda sawa na matakwa ya timu msimu huu, hivyo tunaamini Emery ni kocha sahihi wa kubadilisha mwenendo wa timu hii, kwa pamoja tunatakiwa kumuunga mkono, tunaamini kwa kufanya hivyo kila kitu kitakuwa sawa,” walisema uongozi wa timu hiyo kwenye kurasa za mitandao ya kijamii. Awali kulikuwa na taarifa kwamba kocha huyo anaweza kufukuzwa kazi muda wowote kutokana na mwenendo wao, hivyo kumekuwa na baadhi ya makocha wakitajwa kuja kuchukua nafasi hiyo. Miongoni mwa makocha ambao wanatajwa wanaweza kuziba vizuri nafasi hiyo ni pamoja na aliyewahi kuwa kocha wa Barcelona, Luis Enrique, Jose Mourinho pamoja na kocha msaidizi wa timu ya Manchester City, Mikel Arteta.	2
702	 MATUMAINI ya Chama cha Wananchi (CUF) kushika hatamu katika nafasi mbalimbali kuanzia Mwenyekiti wa Serikali za Mitaa, udiwani na ubunge yanazidi kufi fi a baada ya madiwani wanane wa Halmashauri ya Jiji la Tanga kujivua nafasi zao na kuhamia Chama cha Mapinduzi (CCM).Tukio hilo la viongozi hao kujivua nyadhifa zao ndani ya chama hicho cha upinzani chenye nguvu katika jiji hilo, limefanyika juzi katika uwanja wa Mkwakwani jijini Tanga wakati Katibu mkuu wa chama hicho, Dk Bashiru Ally akizungumza na viongozi wa mashina, matawi na kata wa Wilaya ya Tanga. Dk. Bashiru alikuwa akihitimisha ziara yake ya siku tatu mkoani Tanga ambapo alipata fursa ya kutembelea Wilaya za Handeni, Kilindi, Korogwe, Lushoto na Tanga Mjini.Katika tukio hilo, madiwani hao walifanya maamuzi hayo wakiongozwa na Mwenyekiti wa Chama cha Wananchi (CUF) Mkoa wa Tanga, Bashiru Azizi na Naibu Meya wa Jiji la Tanga ambaye ni diwani wa Kata ya Tangasisi, Ally Haniu.Madiwani wengine waliokihama chama hicho ni Mswahili Njama diwani wa Kata ya Chongoleani, Said Alei Diwani Kata ya Masiwani na Habibu Mpa Diwani Kata ya Ngamiani Kati.Wengine ni Nassoro Salimu Diwani Kata ya Tongoni, Akida Akida Diwani Kata ya Ngamiani Kaskazini, Mwanaisha Abdallah Diwani Viti Maalum Tarafa ya Chumbageni, Thurekha Mahadhi Diwani Viti Maalum Tarafa ya Ngamiani ambaye ni mke wa Mbunge wa Jimbo Tanga Mjini, Mussa Mbarouk. Viongozi wengine waliokihama chama hicho wameongozwa na Hidaya Ahmed aliyekuwa meneja wa kampeni wa Jimbo la Tanga CUF.Madiwani hao waliojiunga na CCM wameeleza sababu mbalimbali za kukihama chama hicho, ikiwa ni pamoja na vyama vyao kukosa dira ya uongozi na kuelekea kupoteza uhalali wa kuomba ridhaa ya kuwaongoza Watanzania.Vuguvugu la madiwani wa CUF kukihama chama hicho zilianza mwishoni mwa mwaka 2018 baada ya kutokea mpasuko ndani ya chama hicho ambapo kulitokea makundi mawili ambayo kundi moja liliunga mkono aliyekuwa Katibu Mkuu wa CUF, Maalim Seif Sharif Hamad na wengine waliokuwa wanamuunga mkono Mwenyekiti wa CUF Taifa, Profesa Ibrahim Lipumba.Duru za siasa mkoani hapa zinasema kuwa wale wanachama waliojiunga CCM ni wale waliokuwa wanamuunga mkono Profesa Ibrahim Lipumba ambapo wale waliokuwa wanamuunga mkono Maalim Seif Sharif Hamad, wamejiunga Chama cha ACT-Wazalendo.Aidha, mmoja wa wachambuzi wa siasa mkoani hapa ambaye hakutaka kutajwa jina lake kwa sababu za kiusalama kwani ni mwanachama wa CUF, alisema kuna dalili hata Mbunge wa Tanga, Mussa Mbarouk(CUF) akajiunga CCM kutokana na yeye ni mmoja wa wafuasi wa CUFwanaomuunga mkono Profesa Lipumba ila kutokana imebaki kipindi cha miezi sita tu kabla ya Bunge kuvunjwa, hawezi kujiuzulu kutokana na kutetea maslahi yake.	1
703	   Jina Diamond Platinamz limeiweka nchi ya Tanzania kwenye ramani ya dunia kwa sio tu kwa umaarufu bali pia kwa talanta ya ajabu ya usanii. Wengi haswa Afrika hutamani kuwa raia wa Tanzania ili kuwa na ule usanii walionao wengi wananchi wa Tanzania. Kilichowaacha wengi vinywa wazi ni pale Mondi alipobaini kuwa anapenda Kenya zaidi kuliko nchi yake ya Tanzania hadi kiwango cha kusema kuwa anatamani angezaliwa Kenya. “Kenyans wanapenda sana. Wakati mwingine natamani ningekua nimezaliwa Kenya. Vitu tumefanya leo hapa Kenya, hamna kule Tanzania. Nawaambia wasanii wa Kenya Kwamba wana vitu vizuri sana, wajitahidi kuvitumia vizuri. Mimi hapa nimetumia tu kama siku moja rehearse. I’m sure mimi ningekua nakaa Kenya kuna vitu vingi ningevifanya.” Alisema Mondi. Si kwa kusema tu, msanii huyu amebaini kuwa anamiliki kipande cha ardhi nchini Kenya alichozawadiwa na kapmpuni ya Diamond Merchant.  A post shared by SIMBA..!🦁 (@diamondplatnumz) on Apr 22, 2020 at 11:34am PDT  “I have a land in Kenya now. I’m trying to see if I can build a proper branch for WCB .” Alisema ”Nina ardhi nchini Kenya sasa. Nina mpango wa kujenga tawi moja la kipekee huko laWCB.’’ “Wasanii wengi kama Bahati, Willy Paul, Sauti Sol, Nyashinski wanafanya vitu vizuri sana. Wamebahatika, wavitumie” Hakukomea hapo, Mondi aliwashukuru mno wasanii Wakenya ambao wamemsaidia pakubwa nchini humo. “Nashukuru sana. Nawashukuru sana wasanii wa Kenya, industry nzima ya Kenya. Sikua nafanya pale kwa sababu mimi ni Diamond ila, kwa sababu sisi ni East Africa. Lets keep supporting each other. Lets take the East African music to the World.” Haya yanajiri huku msanii huyo akijitokeza kutoa msaadawa kulipa kodi ya nyumba kwa familia 500 kufuatia janaga la corona.  	4
704	"    	MGOGORO ndani ya Chama cha Wananchi (CUF), umechukua sura mpya baada ya Bodi ya Wadhamini wa chama hicho, kuwasilisha maombi mahakamani wakitaka Mbunge wa Kaliua, Magdalena Sakaya na Mbunge wa Mtwara Mjini, Maftaha Nachuma wazuiliwe kwa muda kujihusisha na masuala ya uongozi pamoja na kufanya mikutano yoyote ya chama.   	Wabunge hao wameshtakiwa pamoja na wenzao sita ambao ni Thomas Malima, Omari Masoud, Abdula Kambaya, Salama Masoud, Zainab Mndolwa na Jaffar Mneke.   	Maombi hayo yamewasilishwa leo katika Mahakama ya Hakimu Mkazi Kisutu, chini ya hati ya dharura na yamepangwa kusikilizwa kesho mbele ya Hakimu Mkazi Mkuu, Wilbroad Mashauri.   	Wakili wa waombaji Hashimu Mziray ameomba maombi hayo yasikikizwe upande mmoja kesho na mahakama ilikubali ombi hilo.   	 "	1
705	 Lionel Messi. Picha: Hisani Messi analalia godoro la £900 kumkinga dhidi ya kuambukizwa covid19 Godoro hilo hundoa chembe chembe zote za virusi vya corona chini ya saa nne Saul Niguez, Sergio Aguero pia ni mabalozo wa kampuni ya kuunda godoro hilo Baada ya muda wa kutoa ufadhili kwa umma katika kupambana na virusi vya corona, nyota wa Barcelona Lionel Messi sasa amechukua hatua ya kujikinga na kuikinga familia yake dhidi ya virusi hivyo hatari. Nyota huyo mwenye umri wa miaka 33 anadaiwa kununua godoro la TSh 3 Milioni lenye uwezo wa kuondoa viiini vinayoambukiza virusi vya corona kwa zaidi ya 99%. Tec Moon ni mojawapo ya kampuni zinazounda magodoro ghali zaidi duniani, sasa ikibainika kuwa kampuni hiyo umeunda godoro maalum lenye uwezo wa kuondoa bakteria. Lionel Messi akiwa kati watu wa kwanza kuweza kulinunua.  Godoro hilo lina uwezo wa kuikanda miguu. Picha: Hisani. Nyota wa Atletico Madrid Saul Niguez pamoja na Sergio Aguero ni kati ya mabalozo wa kampuni hiyo maarufu. Kando na kulalia, godoro hilo lina uwezo wa kuikanda miguu, na kuizuia dhizi ya kuokota virusi. Kando na kujilinda dhidi ya virusi hivyo, Messi ameendelea kutoa msaada kwa mji wake, Rosario, Argentina. Hadi sasa, nyota huyo ametoa takriban vipumuzi 50 kusaidia katika kuwaokoa walioathirika na virusi hivyo.	2
706	Mwandishi Wetu Kocha wa Timu ya taifa ‘Taifa Stars’, Etiene Ndayiragije amemruhusu kiungo wa klabu ya simba Jonas mkude kuondoka kwenye kikosi hicho kwenda kushughulikia masuala yake ya kifamilia. Mkude alitoa taarifa kwa kocha Ndairagije kuomba ruhusa ya kutojiunga ili kushughulikia masuala ya kifamilia, ruhusa ambayo alipewa kabla ya kuanza kwa kambi. Kulingana na muda mfupi uliobaki kuelekea mchezo dhidi ya Equtial Guinea, ndayiragije hataweza kuongeza mchezaji mwingine. Taifa Stars inatarajia kuumana na Equtial Guinea Ijumaa Novemba 15, Uwanja wa Taifa Jijini Dar es Salaam katika mchezo wa kwanza kufuzu hatua ya makundi Afcon 2021.	2
707	 MWANDISHI WETU -GEITA WAZIRI wa Nishati, Dk. Medard Kalemani amewaambia wanakijiji ambao umeme ushafika katika maeneo yao walipie gharama za kuwashiwa umeme ili kufahamu idadi ya wateja, nguzo zisambazwe na kuunganishwa kulingana na wateja waliopo kwa wakati husika. Dk. Kalemani alisema hayo wakati akiwasha umeme katika Kijiji cha Rusungwa Kata ya Nyamirembe, Wilayani Chato na Kijiji cha Businda Wilayani Bukombe mkoani Geita alipofanya ziara ya kukagua maendeleo ya usambazaji umeme vijijini katika maeneo hayo. Alisema kuwa vijiji vingi tayari vimefikiwa na umeme katika maeneo machache hivyo wananchi wanatakiwa kulipia gharama za kuwashiwa umeme ili ifahamike idadi ya wateja waliopo na kupelekewa nguzo za kusambazwa kwa wateja waliopo na wawashiwe umeme. Pamoja na hali hiyo alisema kuwa kitendo cha wanakijiji kuacha kulipia gharama za kuuwashiwa umeme wakisubiri kuona nguzo zimesambaa katika maeneo yao, hali ya kuwa tayari umeme umeshafika katika vijiji vyao, kunachelewesha kasi ya kuwawashia umeme wanakijiji katika nyumba zao kwa kuwa mamlaka husika zinasambaza nguzo kulingana na wateja waliopo eneo husika kwa wakati husika, hivyo wananchi wachangamkie fursa na kulipia gharama ya Sh 27,000 tu. Hata hivyo alisema kuwa wanakijiji hao hawapaswi kuhoji kuhusu nguzo kufika katika maeneo yao kwakuwa hilo si jukumu lao, ila wanachotakiwa kufanya ni kulipia gharama za kuwashiwa umeme tu, na baada ya kulipia gharama ndipo wahoji endapo hawajawashiwa umeme.  “Kijiji chochote ambacho umeme umeshafika na kuunganishwa, hata kama umewashwa katika nyumba moja, wanakijiji sasa jukumu lenu ni kulipia gharama kuwashiwa umeme ili ijulikane idadi ya wateja waliopo na mletewe nguzo na kuungwa, nguzo zinaletwa na kusambazwa kulingana na idadi ya wateja waliopo. “Kwa wakati husika ili wote wanaotaka kwa wakati huo wapate, msihoji kuwa nguzo zinafika lini hilo si jukumu lenu! Ninyi mnapaswa kuhoji lini mtawashiwa umeme mkiwa tayari mmelipia gharama, na hapo tutachukua hatua kwa yeyote atakayechelewa kumuwashia umeme mteja aliyekwisha lipia gharama za uunganishaji, sasa lipieni msisubiri nguzo,” alisema Dk. Kalemani Aidha Dk.Kalemani alirejea kusema kuwa mkandarasi yeyote atakayeshindwa kumaliza kazi ya usambazaji wa umeme vijijini kwa mujibu wa mkataba,atashitakiwa kisheria kwa kosa la kuwacheleweshea wananchi huduma pamoja na kukatwa asilimia 10 ya malipo yake yaliyosalia. Aidha kazi hiyo atapewa mkandarasi mwingine amalizie na hiyo asilimia 10 iliyokatwa ndiyo itatumika kumlipa mkandarasi atakayekabidhiwa jukumu la kumalizia kazi hiyo.	1
708	RAMADHAN HASSAN-DODOMA CHAMA cha Walimu Tanzania (CWT), kimesema kinaifanyia kazi ripoti ya Mdhibiti na Mkaguzi Mkuu wa Hesabu za Serikali (CAG) kuhusu matumizi ya mali na  fedha. Pia kimesema kupitia Bodi ya Wadhamini, kitaendelea kulinda na kutetea masilahi na  mali za walimu nchini. Hayo yalielezwa jana jijini hapa na Mwenyekiti wa Bodi ya Wadhamini wa CWT, Clement Mswanyama,  wakati akizungumza na waandishi wa habari. Mswanyama alikuwa  akitoa ufafanuzi kuhusu umiliki wa mali za CWT. Pia alikuwa akitoa ufafanuzi  kuhusu majengo, mali za chama hicho na Benki ya Walimu (MCB) kutumiwa vibaya, pamoja na umiliki wa  Kampuni ya Teachers Development Company Ltd (TDCL). Mswanyama alisema kwamba CWT itaendelea kulinda na kutetea mali za walimu nchini kwa kuhakikisha zinakuwa katika mikono salama. Alisema kwa mujibu wa Katiba ya CWT toleo la sita la mwaka 2014, mali za chama zitaandikishwa kwa jina la Bodi ya Wadhamini, pia mikataba yote, hati na dhamana za fedha za chama zote zitamilikiwa kwa jina hilo na kuhifadhiwa kwa Katibu Mkuu wa CWT. Mswanyama alisema wanaishukuru ofisi ya CAG kwa kufanya ukaguzi katika chama chao na kwamba wanaendelea kuyafanyia kazi mapendekezo ambayo yamependekezwa katika usimamizi wa fedha na mali. Alisema Benki ya Walimu inamilikiwa na walimu  kwa asilimia 51.35 kwa mchanganuo wa CWT asilimia 12.94, TDCL asilimia 3.23 na walimu asilimia 35.18 na kufanya jumla ya asilimia 51.35. Aliwataja wengine wanaohusika katika umiliki wa hisa ni Mfuko wa Hifadhi ya Jamii wa PSSSF asilimia 16.17, Mfuko wa Bima wa Taifa (NHIF) asilimia 16.17, Public asilimia 16.31  hivyo kufanya asilimia 48.65 na kuunganisha asilimia 100.	1
709	Na BENJAMIN MASESE WAZIRI wa  Maji na Umwagiliaji, Gerson Lwenge,  ametoa maagizo mazito kwa bodi mpya ya  Mamlaka ya Majisafi na Usafi wa Mazingira Mkoa wa Mwanza (MWAUWASA). Ameitaka kuhakikisha inapanua mtandao wa kuwapatia wananchi huduma ya maji safi, majitaka na kupunguza upotevu wa maji unaofikia asilimia 37. Pia ameziondolea halmashauri mbili za Ukerewe na Sengerema mamlaka ya kusimamia na kukusanya mapato ya  miradi mikubwa ya maji. Amesema  badala yake Mwauwasa ndiyo itakayohusika moja kwa moja huku akisema kwamba uzoefu na historia za halamshauri nyingi  nchini unaonyesha kutokuwa na usimamizi mzuri unaosababisha miradi kutokuwa endelevu. Kauli hiyo aliitoa   Mwanza wakati akizindua bodi mpya ya Mwauwasa ambayo itakuwa madarakani kwa miaka mitatu (2016/2019). Alisema bodi hiyo ina jukumu la kuongeza kasi ya utoaji huduma ya majisafi kutoka asilimia 90 ya sasa na kufikia 95 ifikapo mwaka 2025. Lwenge   ifikapo mwaka 2020 Mwauwasa inapaswa kuwa imepiga hatua ya kusambaza miundombinu ya majitaka kutoka asilimia 25 ya sasa na kufikia 30. Alieleza kusikitishwa na kiwango  cha upotevu wa majisafi  ambacho ni  asilimia 37. “Bodi hii ionyesha mabadiliko makubwa, kwanza iboreshe mishahara ya watumishi kwa lengo la kuongeza ufanisi wa kazi. “Ni ukweli usiopingika Mwauwasa inafanya vizuri sana  ndiyo maana kama wizara tumeamua  kuikabidhi miradi mikubwa ya Nansio na Sengerema kuisimamia hadi kukusanya mapato, miradi  mingine inayokuja ikikamilika tutaendelea kuiweka chini yao,” alisema. Aliwataka wananchi kuacha tabia ya kutengeneza vyoo vya plastiki na mvua inaponyesha humwaga kinyesi kuelekea Ziwa Victoria jambo ambalo ni hatari  sana kwa usalama wa jamii inayotumia maji hayo. Akiwasilisha malalamiko kwa waziri huyo, Mwenyekiti wa Serikali ya Mtaa wa  Bugarika Bendera tatu, Daniel Andrew alisema licha ya mradi kuwapo hapo,   mashine inayosukuma maji imekuwa ikizimika mara kwa mara. Akitoa ufafanuzi juu ya suala hilo, Mkurugenzi wa Mwauwasa,   Antony Sanga alisema  mradi huo ni miongoni mwa miradi ya  dharura iliyoanzishwa kwa lengo la kupeleka maji sehemu zilizokuwa muhimu.	1
710	 VIFO vya ajali ya kulipuka kwa lori la mafuta mjini Morogoro Jumamosi vimeongezeka baada ya majeruhi wengine wanne waliokimbizwa katika Hospitali ya Taifa ya Muhimbili (MHN) kupoteza maisha usiku wa kuamkia jana na hivyo kufanya idadi ya waliopoteza maisha kufi kia 75.Ajali hiyo ilitokea Agosti 10, mwaka huu saa mbili na dakika 20 asubuhi baada ya lori aina ya Scania lenye namba za usajili T 717 DDF likiwa na trela namba T 645 CAN likiwa limebeba mafuta ya petroli na dizeli kupinduka.Hospitali hiyo ilipokea majeruhi 46 kutoka Hospitali ya Rufaa ya Mkoa wa Morogoro kwa ajili ya matibabu zaidi hata hivyo hadi sasa saba kati yao wamefariki dunia. Akizungumza na gazeti hili jana, Mkuu wa Kitengo cha Mawasiliano MNH Aminiel Aligaesha alisema kwa sasa idadi ya majeruhi wanaoendelea kupatiwa matibabu ni 39.Kuhusu hali za majeruhi Mkuu huyo wa Kitengo cha Mawasiliano alisema wanaendelea vizuri na wapo wanaoonesha matumaini. Naye Mkuu wa Idara ya Magonjwa ya Dharura Muhimbili, Dk Juma Mfinanga alisema majeruhi wengi wameungua maeneo ya tumboni na mfumo wa chakula.Wakati huo huo Rais wa Chama cha Madaktari Tanzania (MAT), Dk Elisha Osati amewataka watanzania kujitokeza kuchangia damu kwa ajili ya majeruhi wa ajali hiyo. Lori lingine lalipuka Songea Katika hatua nyingine lori lingine la mafuta limewaka moto katika kijiji cha Ngadinda katika Halmashauri ya Wilaya ya Madaba mkoani Ruvuma.Ajali hiyo imehusisha lori la Kampuni ya Njombe Filling Station lenye namba za usajili T 243 BCU lenye trela namba za usajili T685 DCV lilikuwa likitokea Dar es salaam kwenda Songea mkoani Ruvuma kupeleka shehena ya mafuta. Akizungumza katika eneo la tukio Mkuu wa Wilaya ya Songea Pololet Mgema alisema, ajali hiyo ilitokea saa tano usiku ambapo lori hilo lilipata ajali kabla ya kuwaka moto.Kwa mujibu wa Mkuu huyo wa wilaya, gari hilo lilisafiri likiwa na dereva peke yake na limeungua sehemu ya kichwa na matairi yote, lakini trela lililobeba mafuta halijaungua. Hata hivyo Mkuu huyo wa wilaya alisema, mpaka sasa dereva wa lori hilo aliyefahamika kwa jina la Hubert Mpete bado hajapatikana na inasadikiwa amepoteza maisha kwa kuungua moto katika ajali hiyo.Kwa upande wake, Meneja wa Kituo cha Njombe Filling Station Daud Mwinuka alisema, lori hilo lilitoka Njombe saa 8.30 mchana likiwa na lita 33,000 za mafuta aina ya petroli kwenda Songea.Alisema, mara ya mwisho kufanya mawasiliano na dereva ilikuwa majira ya jioni akiwa mji mdogo wa Madaba wilayani Songea, lakini baada ya hapo hawakuwa na mawasiliano mengine hadi pale alipopta taarifa ya ajali majira ya saa 5 usiku kutoka kwa Mkuu wa wilaya Mgema. Kamanda wa Polisi Mkoa wa Ruvuma Kamishina Msaidizi wa Polisi Simon Maigwa amethibitisha kutokea kwa ajali hiyo ambapo alisema, imetokea juzi saa 4.30 usiku katika kijiji cha Hanga.Majaliwa aahidi watu wote kutambuliwa Katika tukio lingine; Waziri Mkuu Kassim Majaliwa amesema serikali itahakikisha watu waliofariki dunia kwa kuungua moto katika tukio hilo wanatambuliwa na ndugu zao kupitia vinasaba ambavyo vimechukuliwa kwa miili yote.Aliyasema hayo jana katika eneo la Makaburi ya Kola wakati wa kutoa shukrani kwa viongozi mbalimbali wakiwemo wa dini na wananchi na kuomba dua kwa marehemu katika eneo moja la makaburi.Alisema tayari sampuli za vinasaba vya marehemu wote vimechukuliwa hivyo kwa wale ambao bado hawajatambuliwa na ndugu zao, sampuli zao zitatumika kuwatambua mara tu ndugu zao watakapojitokeza. Imeandikwa na Vicky Kimaro, Dar, Muhidin Amri, Songea, na John Nditi, Morogoro.	1
711	Na MWANDISHI WETU, WAKATI washiriki 29 wa Maisha Plus East Afrika 2016 wakiwa tayari kambini kwa safari ya kuisaka Sh milioni 30 itakayotolewa kwa mshindi mmoja tayari mambo mbalimbali yamepangwa kufanyika. Babu wa kijiji hicho cha Maisha Plus ambaye ndiye mwenyeji wa kijiji hicho ameweka wazi kwamba kuna tukio kubwa litakalofanywa katika kijiji hicho ambalo halikuwahi kutokea huku akificha siku ya tukio hilo kufanyika. “Nawataka mashabiki wa Maisha Plus wawe wanaendelea kuangalia Kijiji cha Maisha Plus kupitia Azam Two kwa kuwa kuna tukio kubwa ambalo halijawahi kutokea litatokea hivi karibuni hapa hapa kijijini, lakini siweki wazi ni lini hivyo muendelee kuangalia,” alieleza Babu Rajabu. Kwa sasa washiriki wametakiwa kujenga nyumba zao za kuishi huku wakitumia maji ya kununua na kiasi cha Sh 4,000 walizopewa na hazitakiwi kuisha kabla nyumba wanayojenga haijaisha. Licha ya kuishi kwa muda mfupi, lakini baadhi ya washiriki wameshaanza kuonyesha makali yao na kujuana tabia huku lugha ya Kiswahili na Kiingereza ikitawala. Pia wapo wale mabingwa wa kupiga kimya na huwa wakiishi muda mrefu kwa kuwa hawajulikani majina yao na wengi hivyo huwa hawatajwi katika kikaango.	4
712	NAIROBI, KENYA MKALI wa wimbo wa ‘Kwaheri’, Paul Nunda ‘Jua Cali’, anatarajia kusonga mbele kimataifa kutokana na mpango wake wa kufanya kazi na wasanii wakali duniani akiwemo, Snoop Dogg na Dr Dre. Jua Cali hakutoa wimbo mpya tangu mwaka 2008 alipotoa wimbo wa ‘Kwa heri’ uliokuwa kwenye chati za juu Afrika Mashariki, lakini kwa sasa msanii huyo amewekeza muziki wake katika soko la kimataifa hasa kwa wasanii wa Marekani, Snoop na Dr. Dre. “Ninaamini nina uwezo mkubwa kwa kuwa nilifanya vizuri miaka ya nyuma lakini nilikaa kimya kutokana na mambo ambayo yalikuwa nje ya uwezo wangu, ila kwa sasa natarajia kufanya mambo makubwa ambayo sijawahi kuyafanya. “Kuna uwezekano mkubwa wa kufanya kazi na wasanii nyota wa nchini Marekani, Dr Dre na Snoop Dogg, ninaamini hii itanifanya nivuke mipaka,” alisema Jua Cali.	4
713	 KAMPUNI ya LEAF Rwanda imesaini mkataba utakaoiwezesha kutengeneza dawa za saratani, LEAF- 1404 kuanzia mwaka kesho. Hatua hiyo itazifanya nchi za Jumuiya ya Afrika Mashariki (EAC) na nyingine barani Afrika, kupata ahueni kubwa ya tiba ya ugonjwa wa saratani.Mbali ya uhakika wa upatikanaji wa dawa hizo katika ukanda wa Afrika Mashariki na Afrika kwa ujumla, imeelezwa kuwa, zitakuwa na ubora na unafuu wa bei tofauti na hali ilivyo sasa, kwani dawa ni ghali na huagizwa kutoka nje ya Afrika.Kampuni mama, LEAF Pharmaceuticals ya Marekani imeridhia kampuni mshirika ya Rwanda itengeneze dawa hizo. Makubaliano hayo yameshuhudia na taasisi ya Contract Manufacturing Organisation (CMO). CMO imetajwa kuwa na mitambo ya kisasa ya uzalishaji bidhaa husika iliyohakikiwa na Mamlaka inayosimamia Chakula la Dawa Marekani (FDA).Dk Clet Niyikiza, Mwanzilishi na Ofisa Mtendaji Mkuu wa LEAF Pharmaceuticals, anasema uzalishaji wa LEAF-1404 utawasogeza karibu na upatikanaji wa dawa bora, salama na ya bei nafuu kwa tiba ya kansa hasa ya matiti, kizazi na Kaposi Sarcoma. Kaposi sarcoma ni aina ya kansa inayojenga au kuleta mabadiliko kwenye viungo vya ngozi, utando laini wa kwenye midomo, pua na koo na maeneo mengine ya mwili. Inaelezwa kuwa, asilimia 90 ya wagonjwa wa Kaposi Sarcoma duniani wapo katika bara la Afrika.Dk Victor Moyo, Makamu Rais Mtendaji, Mkuu wa Idara ya Utafiti na Maendeleo ambaye pia ni Mganga Mkuu wa LEAF Pharmaceuticals, amesisitiza kuwa, idadi kubwa ya vifo zinavyotokana na matumizi ya dawa zisizo na ubora au bandia haikubaliki.“LEAF Rwanda inafanya juhudi hili ili kusaidia kusambaza dawa zenye ubora ziweze kutiba kansa katika bara la Afrika,” anasema.“Kwa kuzalisha LEAF- 1404, tunakuwa na uhakika wa kupata dawa muhimu na salama na muhimu kwa ajili ya wagonjwa wa kansa ya matiti, kizazi na Kaposi Sarcoma,” anasema Dk Diane Gashumba, Waziri wa Afya wa Rwanda. Aliongeza kuwa, kwa mara ya kwanza Rwanda itakuwa na dawa bora, salama na zitakazopatikana kwa bei nafuu kwa ajili ya nchi nyingine za Afrika. Dawa kwa ajili ya kansa ni nadra kupatikana kwa wagonjwa wengi wa kawaida barani Afrika, sababu kubwa ikiwa ni ughali.Hata hivyo, hatua zinazochukuliwa na nchi nyingi katika kuhakikisha zinakuwa na viwanda vya kutosha vya dawa ndani ya bara badala ya kuagiza kutoka nje ya Afrika, huenda zikarahisisha upatikanaji wa dawa nyingi ambazo ni adimu.Tatizo nchi za EAC LICHA ya ukubwa wa tatizo hilo duniani kama ilivyoelezwa wakati wa maadhimisho ya Siku ya Kansa Februari 4, mwaka huu, nchi za EAC zimeonekana kuwa mstari wa mbele katika kukabiliana na ugonjwa huo, kwa kuanzisha kampeni mbalimbali ikiwa ni pamoja na ujenzi wa hospitali za kisasa karibu katika kila nchi mwanachama.Kwa mujibu wa Wakala wa Kimataifa wa Utafiti wa Kansa, takribani wagonjwa wapya takribani milioni 22 wanatarajiwa kubainika kila mwaka ifikapo mwaka 2030, ikilinganishwa na milioni 14 waliobainika kuanzia mwaka 2012, huku vifo vikitarajiwa kuongezeka kutoka milioni 8.2 hadi milioni 13 ifikapo mwaka 2030.Na katika kukabiliana na ugonjwa huo, Rwanda licha ya LEAF Pharmaceuticals kufikiria kujenga kiwanda cha dawa, hivi karibuni iliungana na nchi nyingine za EAC kuzindua kituo chake cha kisasa cha tiba ya kansa kinachomilikiwa na Hospitali ya Jeshi la Rwanda. Pia imelenga kutumia Dola milioni 3.4 kwa mafunzo ya madaktari bingwa wa kansa 21, wataalamu wa mionzi, ngozi na wauguzi.Nchini Rwanda, ugonjwa huo umetajwa kusababisha vifo 5,000 kila mwaka, sawa na asilimia 7 ya vifo vyote, kwa mujibu wa Shirika la Afya Duniani (WHO). Katika ukanda wa EAC, Kenya ndiyo inayotajwa kuwa na idadi kubwa ya vifo kwa mwaka, kiasi cha 33,000 zikiwa ni takwimu kutoka WHO. Kenya iliripotiwa kuwa na wagonjwa 47,887 wa kansa mwaka 2018, wa kansa ya matiti wakiwa asilimia 13, kansa ya kizazi asilimia 11 na waliogua kansa ya koo wakiwa asilimia 9.Kulikuwa na vifo 15,762 mwaka 2016 na viliongezeka na kufikia 16,953 mwaka 2017. Na katika kukabiliana na kasi ya ugonjwa huo, Kenya imepanga kuwa kitovu cha tiba ya saratani katika ukanda wa Jumuiya ya Afrika Mashariki (EAC) na tayari imeanza mikakati ya kuanza na vituo vikubwa vinane vitakavyotoa matibabu ya kina ya ugonjwa huo.Pia katika mpango wake wa miaka mitano, Kenya inakusudia kusambaza tiba ya kansa katika Kaunti zake 47. Waziri wa Afya, Sicily Kariuki alikaririwa akisema mpango huo unatarajiwa kuanza haraka lengo likiwa si kuwahudumia Wakenya kwa kiwango cha hali ya juu tu, bali wakazi wa nchi zote za Jumuiya ya Afrika Mashariki.Tanzania Wakati Kenya ikiwa ya kwanza kwa idadi kubwa ya wagonjwa na vifo vitokanavyo na kansa, Tanzania imetajwa kuwa ya pili kwa vifo 28,000 kwa mwaka, ikifuatiwa na Uganda yenye vifo 21,000 kwa mwaka.Takwimu za Taasisi ya Saratani ya Ocean Road ya jijini Dar es Salaam zinaonesha kuwa, kwa ujumla kumekuwa na ongezeko la wagonjwa wa kansa. Mwaka 2015, kulikuwa na wagonjwa wapya 5,764 na mwaka 2016 waligundulika wagonjwa 6,338 idadi iliyoendelea kukua na kufikia 7,091 mwaka 2017 na mwaka jana wagonjwa 7,649.Hata hivyo, aina ya kansa inayotajwa kusababisha vifo zaidi ni ya kizazi inayochangia asilimia 31.2 ya vifo, ikifuatiwa na kansa ya matiti (asilimia 12), kansa ya koo (asilimia 9.8), tezi dume 3.9, kansa ya sehemu ya kichwa na shingo (asilimia 6.8), kansa ya kibofu cha mkojo (asilimia 2.8) na kansa ya ngozi, asilimia 2.6. Aprili mwaka jana, Tanzania lilikuwa taifa la saba Afrika kuanzishwa chanjo ya shingo ya kizazi ambayo husababisha vifo vya wanawake wengi kwa mwaka.Waziri wa Afya wa Tanzania, Ummy Mwalimu alisema Desemba mwaka jana kuwa, katika kila wagonjwa 100 wa kansa, 34 huugua kansa ya mlango wa kizazi na 12 kansa ya matiti. Na katika kukabiliana zaidi ya ugonjwa huo, Serikali ya Tanzania mwaka jana ilitoa Sh bilioni 7 ili kuiongezea uwezo wa kutibu Taasisi ya Kansa Ocean Road (ORCI).Dk Crispin Kahesa, Mkurugenzi wa Kitengo cha Tiba katika ORCI alikaririwa akisema kuwa, gharama za tiba ya kansa zimepanda kutoka Sh milioni 400 mwaka jana hadi Sh bilioni 9 kwa sasa. Aliongeza kuwa, ugonjwa huo ni changamoto kubwa katika sekta ya afya Tanzania. ORCI inapokea takribani wagonjwa 50,000 kwa mwaka, huku 29,000 wakitajwa kupoteza maisha.Uganda Nchini Uganda, wagonjwa 32,617 waligundulika kuwa na kansa mwaka 2018 ikilinganishwa na 5,000 mwaka 5,000 na 4,000 mwaka 2016. Kati ya wagonjwa hao wa mwaka 2018, wagonjwa 21,829 waliaga dunia. Hayo ni kwa mujibu wa Waziri wa Nchi anayeshughulikia Afya ya Msingi, Joyce Aducu na kuonesha kuguswa na takwimu za Taasisi ya Kansa Uganda (UCI).Alisema wagonjwa wengi hujitokeza wakati kuchunguzwa wakati tayari ugonjwa ukiwa umeshasambaa mwilini, hivyo kufanya kazi ya kutibu kuwa ngumu. Machi mwaka 2017, Uganda iliteuliwa na nchi wanachama wa EAC kuwa na hospitali ya kisasa ya magonjwa ya kansa iliyotengewa Dola za Kimarekani milioni 34 kwa ajili ya kuhudumia nchi wanachama.EAC inaundwa na nchi sita ambazo ni Tanzania, Kenya, Uganda, Rwanda, Burundi na Sudan Kusini. Aidha, EAC ambayo imeorodheshwa na WHO, kama moja ya eneo lenye hatari ya saratani ya mlango wa uzazi, ilianzisha kampeni ya kutoa chanjo katika kila taifa ili kudhibiti ugonjwa huo ambao hukumba wanawake. Kampeni hiyo iliyoanza Aprili, imekuwa ikiwapa chanjo wasichana kuanzia miaka 14.Kauli ya EAC Kutokana na wimbi la ongezeko la wagonjwa kwenda kutibiwa nje ya nchi, uongozi wa jumuiya ya Afrika mashariki kupitia Katibu Mtendaji wa Tume ya Utafiti wa Afya ya Afrika Mashariki (EAHRC), Profesa Gibson Kibiki, ulielezea kusikitishwa na idadi kubwa ya wananchi ndani ya jumuiya kukumbilia tiba nje ya nje, akisema kuna tiba bora na nafuu katika hospitali zilizopo ndani ya jumuiya kwa sasa.Alisema baadhi ya huduma zinazofuatwa nje kama tiba ya saratani, figo, moyo na kadhalika, sasa zinapatikana ndani ya Afrika Mashariki. Alisema kwa wagonjwa wenye matatizo ya figo wanaweza kutibiwa Kenya ambako huduma hiyo inatolewa kwa viwango vya juu; wenye magonjwa ya moyo wanaweza kutibiwa kwenye Taasisi ya Jakaya Kikwete (JKCI) iliyopo Muhimbili, Dar es Salaam, nchini Tanzania ambayo inatoa matibabu ya kibingwa kiasi cha kuwa gumzo ndani na nje ya jumuiya.Aliongeza kuwa kwa wenye matatizo ya saratani wanaweza kwenda kutibiwa nchini Uganda ambako matibabu yanayotolewa ni ya kiwango cha juu, wakati matibabu kwa njia ya mtandao, Uhandisi tabibu pamoja na ukarabati wa kiafya yanapatikana kwa ubora nchini Rwanda.	1
714	 Kauli hiyo imetolewa na Katibu Msaidizi wa chama hicho, Eutist Mwakanjuki alipozungumza na mwandishi wa habari hizi mara baada ya kumalizika kikao cha pamoja kati ya viongozi wa ZAVA na klabu za Zanzibar kilichofanyika shule ya Darajani mjini hapa.Alisema kuwa sababu kubwa ambayo imewafanya watoe tamko hilo ni kutokana na uongozi wa mchezo huo Tanzania Bara (TAVA) kukiuka makubaliano baina yao.Alisema kuwa itakumbukwa kuwa mnamo Aprili mwaka huu ilikuwa ligi hiyo ifanyike Tanzania Bara, ambapo iliahirishwa kwa sababu wanazozijua wenyewe bila ya kuwataarifu ZAVA, kitendo ambacho kinaonesha kuwa ni dharau kwa upande wao.Alisema kuwa baada ya kujitokeza hayo ZAVA iliandika barua kwa Baraza la Taifa la Michezo Zanzibar (BTMZ) na kutoa masharti ambayo mpaka yakamilike ndipo watakapokuwa tayari kushiriki kwenye mashindano hayo.Hata hivyo alisema kuwa licha ya kuandika barua hiyo viongozi hao wameshindwa kuwaita na badala yake juzi walipokea taarifa kutoka kwa Mwenyekiti wa ZAVA Seleman Salim kuwa amepewa taarifa na Mwenyekiti wa TAVA, Augustino Agapa kuwa mashindano hayo yatafanyika mwezi huo.“Sisi kwa sasa hatutaweza kushiriki mpaka tukae na TAVA tukubaliane kwa maandishi kama wapo tayari kushirikiana nao katika mashindano hayo au la, vyenginevyo hatutashiriki na kila mmoja atakuwa kivyake”, alisema.Naye Makamu Mwenyekiti wa Tava, Muharami Mchume alisema jana kuwa mashindano hayo yako kama kawaida na yatafanyika kwenye shule ya Filbert Bayi Kibaha kuanzia Agosti 4 hadi 8 siku ya kilele cha Siku Kuu ya Wakulima.Mchume alisema kuwa walishakubaliana kufanyika kwa mashindano hayo, na anashangaa tamko hilo la kiongozi huyo wa Zava.	2
715	 HATIMAYE Jeshi la Ulinzi la Wananchi wa Tanzania (JWTZ) limekamilisha agizo la Rais John Magufuli la kujenga nyumba za makazi ya Askari Magereza Ukonga jijini Dar es Salaam.Awali, nyumba hizo zilikuwa zikijengwa na Wakala wa Majengo nchini (TBA) tangu mwaka 2016 kwa gharama ya Sh bilioni 10 na baada ya ujenzi huo kusuasua, ndipo Machi mwaka huu, Rais Magufuli aliamua kuwakabidhi JWTZ kukamilisha kazi hiyo.Mkuu wa Jeshi la Kujenga Taifa (JKT), Brigedia Jenerali Charles Mbuge, alisema jana kuwa jeshi limeshakamilisha ujenzi wa nyumba hizo tangu Oktoba 15 mwaka huu ambazo ni maghorofa 12. Kukamilika kwa ujenzi wa maghorofa hayo kunatoa fursa kwa familia 172 za askari na maofisa magereza kuishi ndani yake. Brigedia Jenerali Mbuge alisema wakati wowote atakwenda kuzikagua nyumba hizo na akijiridhisha atampa taarifa Mkuu wa Majeshi ya Ulinzi (CDF) Jenerali Venance Mabeyo, ili naye azikague na kisha amwombe Rais Magufuli aweze kuzifungua rasmi.Alisema japo alimwahidi Rais Magufuli kuzikamilisha nyumba hizo katika kipindi kisichozidi miezi miwili na nusu tangu akabidhiwe Machi 16 mwaka huu, lakini kutokana na changamoto ya upatikanaji wa fedha haikuwezekana kukamilisha ujenzi ndani ya muda aliosema. Kwa mujibu wa Mkuu huyo wa JKT, kama nyumba hizo zingejengwa kama alivyotaka Rais Magufuli tangu mwanzo, zingeweza kuchukua familia 326. Wakati alipotembelea ujenzi wa nyumba hizo Machi 16 mwaka huu, Rais Magufuli alichukizwa na kitendo cha TBA kushindwa kukamilisha ujenzi kwa zaidi ya miaka miwili tangu wakabidhiwe kazi hiyo mwaka 2016.Kutokana na hali hiyo, aliamua kuwafukuza TBA na kuliagiza JWTZ kukamilisha ujenzi wake. Wakati huo akiwa na Cheo cha Kanali ambapo kwa sasa ni Brigedia Jenerali, Mbuge alimhakikishia rais kuwa jeshi lingeifanya kazi hiyo usiku na mchana na kuikamilisha si zaidi ya miezi miwili na nusu kwa kuwa jeshi halishindwi kitu.“Mimi kwenye serikali nataka kazi, siwezi kwenda kwenye ‘site’ halafu hakuna chochote kinachofanyika tangu mwaka 2016, haiwezekani, si kwa wakati wangu, kuanzia leo, watu wa TBA nimewafukuza, msionekane hapa, nitafanya tathmini ya pesa yangu niliyoitoa Sh bilioni 10 nijue imetumika wapi, ili kusudi kama walitumia vibaya wazitapike, na watazitapika kweli,”alisisitiza Rais Magufuli. Akaongeza:“Sasa Kanali (kwa sasa ni Brigedia Jenerali), kuanzia leo, hii ‘site’ nimewakabidhi Jeshi la Ulinzi la Wananchi wa Tanzania (JWTZ), TBA nimewafukuza hapa, nimewaleta ninyi msimamie hapa, asiwabughudhi mtu yeyote, mkishamaliza kazi, nitakuja niwakabidhi Magereza.”Kabla ya kuwakabidhiwa kazi hiyo, alilisifu JWTZ kwa kazi nzuri waliyoifanya ya kujenga ukuta kuzunguka mgodi wa Mirerani mkoani Manyara pamoja na ujenzi wa nyumba 45 za Makao Makuu Dodoma Baada ya maagizo hayo, alimtaka Birigedia Jenerali Mbuge kumweleza mpango kazi wake utakavyokuwa. Katika maelezo yake, alimhakikishia rais kuwa siku iliyofuata ya Machi 17 angewapeleka wataalamu kwa ajili ya kuanza ujenzi mara moja na wangeifanya kazi hiyo usiku na mchana.	1
716	 Yanga iliifunga Mtibwa kwenye Uwanja wa Amaan, katika mchezo wa mwisho wa Kundi B wa michuano hiyo, huku mabao yake yakifungwa na Issouf Boubacar na Malimi Busungu na lile la Mtibwa lilifungwa na Shiza Kichuya.Maxime alisema mechi yao dhidi ya Yanga ilikuwa safi,ambapo aliridhika na matokeo na hana wa kumlaumu kwani walishindwa kimchezo tu. “Natamani kukutana na Yanga katika fainali kwani najua tutacheza soka la kuvutia na siyo la hovyo, unajua zikikutana timu zinazojua mambo huwa mazuri na ni rahisi kucheza kwa mfumo,”alisema Maxime.Mtibwa Sugar leo inacheza na Simba katika mchezo wa mwanzo wa nusu fainali ya Kombe la Mapinduzi huku Yanga wakishuka baadae usiku kucheza na URA ya Uganda. Mtibwa ilimaliza nafasi ya pili katika Kundi B ikiwa na pointi nne, huku Yanga ikiwa kileleni na pointi saba wakati Mafunzo ilishika nafasi ya tatu na pointi mbili huku Azam FC ikishika mkia ikiwa na pointi mbili tu. W	2
717	NA FARAJA MASINDE MTANGAZAJI na mtayarishaji wa muziki nchini kupitia studio ya Tetemesha records, Sandu George ‘Kidbwoy’, amesema endapo wasanii wanataka kuwa na mafanikio katika kazi zao lazima wawe wabunifu. Kidbwoy ambaye ndiye meneja wa msanii chipukizi, Barack De Prince, alisema muziki wa Tanzania unashindwa kufika anga la kimataifa kwa kuwa wasanii wengi si wabunifu na ni wavivu wa kufikiri. “Wasanii wachanga ndio wanaonyesha kuzidi kubuni vitu vipya lakini wasanii wakongwe wanaotarajiwa kutangaza muziki wao kimataifa wamekosa ubunifu sasa watawezaje kufika huko mimi nasema hilo ni ndoto bila ubunifu hakuna mafanikio,” alisisitiza Kidbwoy. “Zipo sababu lukuki za kwanini muziki wa Bongo unashindwa kufika mbali, lakini chache ni kutokana na wasanii wetu kutojifunza kutoka kwa wasanii wa nje waliofanikiwa, hivyo wasanii waache tabia ya kuiga bali wawe wabunifu kwa kuwa ndiyo siri ya mafanikio.”	4
718	 MBUNGE wa Mtera, Livingstone Lusinde (CCM) amesema upinzani wa nchini ni wa udumavu wa kisiasa kutokana na matendo wanayoyaonesha kupitia wabunge wake.Lusinde alitoa kauli hiyo wakati akichangia Bajeti ya Ofisi ya Rais, Tawala za Mikoa na Serikali za Mitaa (Tamisemi) na Menejimenti ya Utumishi wa Umma na Utawala bora. Alikuwa akijibu mchango uliotolewa na Mbunge wa Mbeya Mjini, Joseph Mbilinyi ‘Sugu’ (Chadema) aliyemshauri Rais John Magufuli, kutangaza nyongeza ya mshahara kwenye sherehe za wafanyakazi za Mei Mosi zinazotarajiwa kufanyika kitaifa mkoani Mbeya.Mbilinyi alisema, “Wafanyakazi wana hali mbaya, namshauri Rais John Magufuli kwenye Mei Mosi akija Mbeya atangaze nyongeza ya mshahara maana tangu aingie madarakani miaka mitatu sasa hajaongeza hata ndururu.” Lusinde alimjibu “Umeona wapi mbunge anampangia Rais cha kufanya, unampangiaji kazi baba yako? Upinzani wa Tanzania uliwahi sana ndio maana wanaleta matatizo na wamejikuta wanadumaa...“Nalitangazia Bunge leo (juzi) upinzani wa Tanzania ni wa udumavu wa kisiasa, mnataka kufanya maandamano ya nini? Mnataka ruhusa kufanya kampeni kabla ya wakati kwa nini ...tukiwa kwenye chai mnasema mnaunga mkono serikali kwa kazi nzuri inayofanya lakini mkija bungeni mnasema tofauti”. Aliitaka serikali kufuata sheria na isimbembeleze mtu “awe upinzani au CCM, yeyote achukuliwe hatua...dawa imeingia hiyoooo.” Mbunge wa Mkinga, Dustan Kitandula (CCM) alitaka mikoa yenye utapiamlo wa zaidi ya asilimia 40, watengewe fedha za lishe. Mikoa hiyo ni Dodoma, Ruvuma, Katavi, Geita na Kigoma.	1
719	 SERIKALI imesema katika kipindi cha Januari hadi Juni mwaka huu, nchi imeendelea kuwa katika amani na utulivu, huku uhalifu ukipungua kwa asilimia 2.2 kwa makosa makubwa, ukilinganisha na kipindi kama hicho kwa mwaka uliopita.Hali hiyo inawezesha wananchi kuendelea na shughuli za kiuchumi kwa amani na usalama.Hayo yamesemwa jana jijini Dodoma na Naibu Waziri wa Mambo ya Ndani ya Nchi, Hamad Masauni wakati akisoma taarifa ya serikali mbele ya wajumbe wa Kamati ya Kudumu ya Bunge ya Mambo ya Nje, Ulinzi na Usalama, iliyohusu Hali ya Ulinzi na Usalama wa Raia na Mali zao kwa kipindi cha Januari hadi Juni mwaka huu ikiwemo utekelezaji wa dhana ya Ulinzi Shirikishi.“Kuanzia Januari hadi Juni ndani ya mwaka huu jumla ya makosa makubwa ya jinai yaliyoripotiwa katika vituo vya polisi nchi nzima yalikuwa 28,252 tofauti na kipindi kama hiki mwaka uliopita ambapo makosa 28,889 yaliripotiwa vituoni, tukiangalia vizuri hesabu zetu ndani ya mwaka huu tumepunguza makosa 637 hii yote inatokana na juhudi za askari wetu na utekelezaji wa dhana ya ulinzi shirikishi,” alisema Masauni.Masauni aliyataja makosa hayo makubwa ya jinai kuwa ni makosa dhidi ya binadamu, makosa dhidi ya maadili ya jamii, makosa ya kuwania mali na makosa ya uhalifu wa kifedha.Akizungumzia makosa ya usalama barabarani, alisema kumekuwepo na mafanikio katika kupunguza makosa ya usalama barabarani, hali inayochagizwa na usimamiaji wa sheria na kutoa elimu ya usalama barabarani kwa watumiaji wa vyombo vya moto na watembea kwa miguu.“Takwimu za makosa ya ajali za barabarani katika kipindi cha Januari hadi Juni mwaka huu zinaonesha kuwepo kwa jumla ya makosa 1,610 yaliyoripotiwa ikilinganishwa na makosa 2,200 mwaka uliopita huku takwimu zikiweka wazi makosa 590 kupungua katika vipindi hivyo viwili,” alisema Masauni.Amesema kutokana na kupungua kwa makosa ya barabarani, hata idadi ya ajali zilipungua, hali iliyopungua kwa vifo kwani mwaka jana watu 1,051 walifariki, tofauti na mwaka huu ambako kuanzia Januari mpaka Juni watu 781 walipoteza maisha.Akizungumza wakati wa kikao hicho, Mkuu wa Jeshi la Polisi nchini (IGP), Simon Sirro amesema mafanikio hayo ya kupungua kwa uhalifu nchini, yamechangiwa pia na matumizi ya teknolojia katika kupambana na uhalifu, huku akiwaonya wahalifu kutafuta shughuli nyingine ya kufanya.“Tunatumia vifaa maalumu ikiwepo drones katika kudhibiti uhalifu, japo kwa sababu za kiintelijinsia hatuwezi kusema ziko ngapi na maeneo gani, muhimu tunawaasa wahalifu kuacha mipango yao ya kuvuruga amani ya nchi hii, nawahakikishia hawatabaki salama, tunataka wananchi wafanye shughuli zao za kiuchumi,” amesema IGP Sirro.	1
720	 Na WAANDISHI WETU, DAR ES SALAAM WAKATI kukiwa na wimbi la madiwani wa Mkoa wa Arusha kukihama Chama cha Demokrasia na Maendeleo (Chadema), Mwenyekiti wa chama hicho, Freeman Mbowe, amesema yeyote anaweza kuondoka ila chama kama taasisi kitabaki imara. Mbowe alisema hayo katika mahojiano maalumu na MTANZANIA wiki iliyopita, alipoulizwa kuhusu msimamo wa chama chake juu ya kuhama kwa madiwani hao na kauli ya Katibu wa Itikadi na Uenezi wa Chama Cha Mapinduzi (CCM), Humphrey Polepole, aliyoitoa hivi karibuni kuwa mtu mzito kutoka Chadema atajiunga na chama chao. Wakati Mbowe akisema hayo, jana madiwani watatu kutoka katika jimbo lake la Hai, walitangaza kuondoka Chadema na kujiunga CCM. Madiwani hao ni Goodluck Kimaro wa Kata ya Machame Mashariki, ambaye pia ni Makamu Mwenyekiti wa Chadema Wilaya ya Hai, Abdala Chiwili (Kata ya Weruweru) na Erneti Kimati (Kata ya Mnadani). Wamesema wamehama chama hicho baada ya kuridhishwa na utendaji wa Rais Dk. John Magufuli na kukerwa na kile walichodai kuwa uongozi wa Chadema ngazi ya taifa unaendekeza majungu na kudhalilisha baadhi ya viongozi. KAULI YA MBOWE “Kwanza sitaki kuzungumzia propaganda za Polepole, ambaye najua anajifunza siasa, wapo wazito zaidi waliohama ama kufukuzwa, lakini niseme tu chama hiki kina misingi yake, mtu awe mdogo ama mkubwa ni tafsiri tu, ingawa wapo wenye mchango mkubwa. “Mtu yeyote anaweza kuondoka, lakini Chadema kama taasisi ikabaki imara, mimi kama mwenyekiti ninajua tumejenga taasisi imara ambayo haiwezi kutetereka kwa mwanachama au kiongozi wa ngazi yoyote kuondoka. “Kimsingi hakuna aliye bora kuliko chama, chama ni kikubwa kuliko mtu yeyote,” alisema Mbowe. Januari 2014, Samson Mwigamba aliyekuwa Mwenyekiti wa Chadema Mkoa wa Arusha na aliyekuwa Mjumbe wa Kamati Kuu na mshauri wa chama hicho, Dk. Kitila Mkumbo, walifukuzwa uanachama kwa kuandaa waraka wa Mkakati wa Mabadiliko 2013. Zitto Kabwe aliyekuwa Naibu Katibu Mkuu wa chama hicho, alifukuzwa uanachama Machi 2015, baada ya kushindwa kesi aliyofungua kuzuia uanachama wake usijadiliwe baada ya kusimamishwa awali na wenzake Mwigamba na Dk. Mkumbo. Julai 2015, Dk. Willibrod Slaa, aliyekuwa Katibu Mkuu wa chama hicho na mgombea urais mwaka 2010, alijiuzulu kwa kile alichosema ni kupinga Waziri Mkuu mstaafu, Edward Lowassa, kuteuliwa kuwania urais kwa tiketi ya Chadema mwaka 2015.   MADIWANI KUJIUZULU Akizungumzia mwenendo wa madiwani wa kata mbalimbali za Mkoa wa Arusha kujizulu, Mbowe alisema hata kabla ya wao kuchukua hatua hiyo, kama chama walishapata taarifa zao juu ya usaliti wao na mipango yao ya kuhama, wakaamua kuwaacha waondoke wenyewe badala ya kuwafukuza. Hadi sasa takribani madiwani 11 kutoka mikoa ya Arusha na Kilimanjaro ambayo ineonekana kuwa ngome ya Chadema, wamejiuzulu nyadhifa zao wakidai kuridhishwa na utendaji wa Rais Magufuli na kuamua kumuunga mkono. Mbowe alisema katika mazingira ambayo wabunge, viongozi wakuu wa chama, madiwani na hata wenyeviti wa vijiji wanakamatwa ovyo, si jambo la kushangaza kwa mtu asiye na msimamo kuondoka. “Kujenga chama cha upinzani ndani ya hali tuliyonayo si kazi rahisi, inahitaji ujasiri, uvumilivu, utayari na kuteseka. “Lakini ninachoweza kusema ni kwamba madiwani ni wepesi sana kutoka au kufukuzwa katika chama, hii si mara ya kwanza kuhama au kufukuzwa kwa aidha mwanachama au kiongozi, lakini hilo halikuzuia Chadema kukua na kuimarika kama taasisi imara ambayo inawanyima usingizi watawala. “Kwa kifupi hao madiwani tulikuwa na taarifa zao, tukasubiri wajifukuze wenyewe, tunajua wameahidiwa kulipwa mafao yao ya udiwani, vyeo, wamelipiwa mikopo na mambo mengine mengi. “Hivi hamshangai wote wanaoondoka hoja yao ni moja, hata hao wanaowafundisha si wawakaririshe neno lingine. Wengine wangesema wanaunga mkono, wengine waseme labda ndani ya Chadema kuna kitu fulani, lakini wote wanakaririshwa kitu kimoja. “Kwetu sisi tunaona hii ni fursa nyingine kwa wanachama wengine kuchukua nafasi hizo na kuonyesha uwezo wao,” alisema Mbowe.  LOWASSA NA URAIS Akizungumzia kauli za baadhi ya watu waliokuwa wakihoji kauli ya Lowassa ambaye ni Mjumbe wa Kamati Kuu ya Chadema, kutangaza nia ya kuwania tena urais 2020, alipokuwa nchini Kenya hivi karibuni, Mbowe alisema chama chao kina uhuru na mtu kusema matamanio yake si kosa. “Hata wewe (mwandishi) kama ni mwanachama wa Chadema na unataka kugombea uenyekiti si dhambi mtu kusema matamanio yake, ili mradi tu apite kwenye taratibu zinazokubalika na baadaye vikao vya chama vitaamua,” alisema Mbowe.	1
721	 Tanasha alijawa hasira baada ya madai ya Lokole kuwa hana ujuzi kitandani Alipuzilia madai hayo na kumshauri rakiye Mondi kumjaribu ili kuthibitisha ukweli Tanasha Donna ameamua kutoa mishale yake na kuimarisha kinga huku marafiki wa karibu wa Diamond wakujitokeza kuanza kumpaka tope. Donna alikasirika si haba baada ya Juma Lokole kueleza kwa hana ujuzi wa mashumbulizi na ndiyo maana Mondi alimtema. Kupitia kwa ukurasa wake wa Instragram, msanii huyu aliyesifika kwa kibao chake cha cha Gere alimrarua Juma Lokole na kufutilia mbali madai yake kabla kuling’oa chapisho lake hilo. Alishangaa ni kwanini Juma hakuwa amejitokeza wazi na kudhibitisha kama kweli hana umahiri kitandani. Kutia chumvi kwenye kidonda, Donna alieleza kuwa Juma ni mume wa masekunde tu na kuwa hakai kama mtu anayeweza kushambulia mpira kwa muda.   #tanasha response to claims she is lazy in bed was quite swift A post shared by  Urban News (@urbannews254) on May 2, 2020 at 7:14am PDT  Hakukomea hapo, Donna alidai kuwa Juma hana shughuli na wanawake na hivyo hawezi akajua kuhusu mashambulizi kama hayo na hivyo kumshauri kuendeleza ‘ligi’ yake. “Oh wait, I forgot you do not do women so I guess you will never know. But hey, you know what they say: empty vessels make a lot of noise,”   It’s sad how some people only have negative things to say when they know absolutely NOTHING about you. Remember gossip is shared by the misinformed who often sound like fools, while creating ongoing drama & disorder. ~ Translate that GIIIIRL 😉🥰😘 A post shared by  Tanasha Donna Oketch (@tanashadonna) on May 2, 2020 at 8:04am PDT  ”Oh subiri, nilisahau kuwa wewe si wa wanadada hivyo hutajua. Lakini je, unajua wanachosema: Debe shinda haiachi kelele,’’ alisema Donna.” Donna aliandika. Juma alieleza kuwa Diamond alikuwa tayari kumuoa Donna lakini kiuno chake kisichopinda kikamkosesha nafasi hiyo.   Issa 90s mood all the way… 🎈🔌🎥 A post shared by  Tanasha Donna Oketch (@tanashadonna) on Apr 21, 2020 at 1:42pm PDT 	4
722	 SOCHI, URUSI RAIS wa Urusi, Vladimir Putin na mwenzake wa Jamhuri ya Czech, Milos Zeman, wanatarajia kukutana wiki ijayo nchini hapa. Kwa mujibu wa msemaji wa Ikulu ya Urusi, Aide Yuri Ushakov, wawili hao watakutana Novemba 21, mwaka huu, katika mji wa Sochi, uliopo kando mwa bahari nyeusi, ambapo watajadiliana masuala mbalimbali ya uchumi na biashara. “Siku ya Novemba 21 katika mji wa Sochi kutakuwapo na mkutano wa viongozi hao wawili ambao watajadiliana masuala mbalimbali kwa ajili ya maslahi ya mataifa haya mawili,” alisema msemaji huyo. Alisema Rais huyo wa Jamhuri ya Czech atawasili nchini hapa kwa ziara ya kikazi kuanzia Novemba 20 hadi 24 na Novemba 22  atakutana na Waziri Mkuu, Dmitry Medvedev. Msemaji huyo alisema baada ya viongozi hao wawili kukutana, baadaye Rais Zeman atahutubia Mkutano Mkuu wa Ushirikiano wa kibiashara kati ya nchi hizi mbili. Ziara hii ya Rais Zeman nchini hapa itakuwa moja kati ya ziara zake za mwisho za kutembelea mataifa mbalimbali kutokana na kwamba kipindi chake cha utawala wa miaka mitano kinamalizika majira ya baridi yajayo. Taifa hilo linatarajia kufanya uchaguzi Januari, mwakani, ambapo kiongozi huyo atakuwa akitafuta nafasi ya kuchaguliwa tena kipindi cha miaka mingine mitano.	0
723	 SERIKALI imeshauri wawekezaji kuzingatia ujenzi wa viwanda ambavyo vitatumia malighafi zinazozalishwa hapa nchini na si vinginevyo.Hayo yalisemwa mjini Kibaha jana na Makamu wa Rais, Samia Suluhu Hassan wakati akifungua maonesho ya viwanda yanayofanyika kwenye uwanja wa Sabasaba, Picha ya Ndege. Samia alisema kuwa baadhi ya rasilimali ni zile zitokanazo na kilimo na madini ambazo ni za kipekee.“Tuhimize uanzishwaji wa viwanda ambavyo vitatumia rasilimali zilizopo hapa nchini ili kuepukana na malighafi za nje ambazo zitasababisha gharama za uzalishaji kuwa kubwa,” alisema Samia.Alisema kuwa ili kutekeleza tafsiri ya kuwa nchi ya viwanda na uchumi wa kati ifikapo 2025 lazima sekta wezeshi zitekeleze wajibu wake. “Uchumi wa kati unategemea sana uwepo wa viwanda na sekta wezeshi zinapaswa kuwajibika ipasavyo, hata hivyo jambo la kufurahisha tumeona sekta hizo zinavyoshiriki ikiwemo za miundombinu ya barabara, gesi, maji, umeme na mawasiliano,” alisema Samia.Aidha alisema kuwa Watanzania wanapaswa kupenda vitu vyao vinavyotengenezwa ndani ya nchi ili kuviunga mkono kwani soko la kwanza ni la ndani. “Mafanikio ya viwanda yanaleta faida kubwa ikiwa ni pamoja na kodi na ajira na tunafurahi kuona baadhi ya bidhaa zimetengenezwa na kuandikwa made in Tanzania na bidhaa zina viwango vya juu kuzidi hata bidhaa zinazotoka nje ya nchi,” alisema Samia.Alibainisha: “Suala la utunzaji wa mazingira, lazima pia liwe la kipaumbele ili kunusuru ustawi wa nchi kwani tumeona baadhi ya sehemu mashimo makubwa ambayo ni vema yakafukiwa au kupandwa miti. “Wawekezaji wanaotengeneza bidhaa zinazofanana wasipigane vita waliachie soko ndilo litakaloamua,” alisema Samia.	1
724	" 	    	    Na WAANDISHI WETU-DODOMA   	WIZARA ya Elimu, Sayansi, Teknolojia na Mafunzo ya Ufundi, jana imewasilisha bajeti yake ya Sh 1,366,685,241,000.00 bungeni, ikiwa pungufu kwa asilimia 4.2, ikilinganishwa ile ya mwaka jana, huku baadhi ya wabunge wakiorodhesha madudu yanayoiandama.   	Madudu hayo ni pamoja na yale ya kimfumo na kiutendaji, ikiwa ni pamoja na katika kutekeleza bajeti, kuporomoka kwa kiwango cha elimu, ikichangiwa na makosa ya kwenye vitabu na madeni ya walimu.   	Awali kabla wabunge hawajaorodhesha madudu hayo, Waziri anayeongoza wizara hiyo, Profesa Joyce Ndalichako, aliliomba Bunge liidhinishe Makadirio ya Mapato na Matumizi kwa mwaka 2017-2018 ya jumla ya Sh trilioni 1,366,685,241,000.00 ili kutekeleza majukumu yake katika mchanganuo ufuatao;   	Shilingi 88,544,398,736.00 kwa ajili ya matumizi ya kawaida ya Wizara, bilioni 70,202,722,328.00 mishahara, huku bilioni  18,341,671,408.00 kwa ajili ya matumizi mengine.   	Kwa upande wa Wakala na Taasisi zilizo chini ya Wizara, Sh 331,299,025,264.00 zimeombwa kwa ajili ya matumizi ya kawaida na kati ya fedha hizo, Sh 318,393,044,000.00 ni kwa ajili ya mishahara na Sh 12,905,981,264.00 za matumizi mengine.   	Katika eneo hilo hilo, Prof. Ndalichako alisema Sh 916,841,822,000.00 zinaombwa kwa ajili ya miradi ya maendeleo ambapo Sh 606,769,616,000.00 ni fedha za ndani, huku Sh 310,072,206,000.00 kutoka kwa washirika wa maendeleo.   	“Nimeliomba pia Bunge lako tukufu  liidhinishe jumla ya shilingi 663,123,262,000.00 kwa ajili ya Tume ya Taifa ya UNESCO, kati ya fedha hizo shilingi 330,830,000.00 ni kwa ajili ya mishahara na shilingi 332,292,000.00 ni kwa ajili ya matumizi mengine,” alisema Profesa Ndalichako.   	Wakati Profesa Ndalichako akiomba fedha hizo, wabunge wamebaini kuwa katika bajeti ya mwaka 2016-2017 ambayo Bunge liliidhinisha shilingi 1,396,929,798,625.00 kwa Wizara hiyo, ni asilimia 46 tu ndiyo iliyotekelezwa.   	Wakati Ndalichako akiwasilisha bajeti yake, taarifa ya Kamati ya Kudumu ya Bunge ya Huduma na Maendeleo ya Jamii na ile ya Kambi Rasmi ya Upinzani Bungeni, imeinyooshea kidole Wizara hiyo kushindwa kutekeleza ipasavyo bajeti iliyopita.   	Akiwasilisha taarifa ya Kamati ya Kudumu ya Bunge ya Huduma na Maendeleo ya Jamii, Mjumbe wa Kamati  hiyo, Mbunge wa Nzega Mjini, Hussein Bashe (CCM), alitolea mfano wa miradi mitano ambayo kamati ilitembelea na kubaini kuwa Chuo Kikuu cha Kilimo Sokoine (SUA) licha ya Wizara hiyo kukitengea bajeti, kwa miaka 10 hakijawahi kupokea fedha yoyote.   	Bashe alisema miradi hiyo mitano ni kati ya 16 ambayo ilitengewa fedha kwa mwaka 2016-2017.   	Aliitaja miradi hiyo ambayo imechukua asilimia 12 tu ya fedha iliyotengewa kuwa ni wa upanuzi na ukarabati wa Chuo Kikuu cha Dar es Salaam, Mradi wa Hosptali ya kufundishia na kutoa huduma za afya Mloganzila.   	Mingine ni Ujenzi wa DIT Teacher Tower na wa Mfuko wa Utafiti wa Maendeleo (COSTECH).   	Katika tathmini yake, kamati hiyo imesema ni bora wizara ikachagua miradi michache ya kipaumbele na kuhakikisha inakamilika kabla ya kuanza kwa miradi mingine.   	Kuhusu hali ya elimu nchini, Kamati imebaini kuwa ni mbaya na kwamba uwezo wa kusoma na kuandika umezidi kushuka.   	Katika hilo ilitolea mfano wa kiwango cha ufaulu, ikieleza kuwa imebaini wastani wa asilimia 80 ya wanafunzi waliomaliza kidato cha nne mwaka jana walipata kati ya daraja la nne na sifuri, huku daraja la kwanza hadi la tatu wakiwa ni asilimia 23 tu ya watahiniwa wote.   	Kutokana na hali hiyo, kamati ilipendekeza mapitio ya uboreshaji upya wa mfumo wa elimu nchini, kwani matokeo yamekuwa sio mazuri na hayaendani na ulimwengu wa kizazi cha teknolojia.   	“Kamati inaona kwamba, kuwa na mfumo mbovu wa elimu tusitarajie miujiza katika kupata elimu bora, ni lazima kuwekeza kwa kiasi kikubwa katika suala la elimu, bila kufanya hivyo tutatoa watu ambao ni wabovu,’’ alisema Bashe.   	Kamati hiyo pia imeitaka Wizara hiyo kuufuta waraka unaopiga marufuku watoto wa kike wanaopata mimba kurudi shule.   	Katika suala la utekelezaji wa elimu bila malipo, kamati ilishauri serikali kujitahidi kuongeza miundombinu pamoja na motisha katika shule za msingi na sekondari.   	Pamoja na hilo, alisema takwimu zinaonesha kuna upungufu wa vyumba vya madarasa 146,106 katika shule za msingi, vyumba vya sekondari 12,568 na matundu ya vyoo 350,110 katika shule za msingi na 27,761 sekondari.   	“Si hivyo tu, pia kuna upungufu wa nyumba za walimu 182,899 wa shule za msingi na nyumba za walimu 69,794 wa shule za sekondari,” alisema.   	Bashe alisema Kamati hiyo inashauri Serikali kupitia Wizara ya Elimu ishirikiane na Tamisemi kuharakisha uhakiki wa madeni ya walimu ili waweze kuendelea kufanya kazi vizuri.   	“Madeni ya walimu wa shule za msingi shilingi trilioni 1.6 yamekuwa ni ya muda mrefu, pamoja na taarifa iliyotolewa na Wizara kwa kipindi cha Oktoba hadi Machi, serikali imelipa madeni yasiyokuwa na mishahara shilingi bilioni 33.1, sawa na asilimia 2 tu ya deni,’’ alisema.   	Kamati hiyo pia imeshauri serikali kuongeza bajeti ya Bodi ya Mikopo ili wanafunzi wengi wanaostahili waweze kupata mikopo, lakini pia kuwapa uhuru wanafunzi kuchagua vyuo wanavyotaka.   	Wakati huo huo, Kambi Rasmi ya Upinzani Bungeni ililalamikia vitabu vyenye makosa na kutaka Serikali iviondoe mashuleni.   	Katika maoni ya kambi hiyo yaliyowasilishwa na Mbunge wa Viti Maalumu, Susan Lyimo (Chadema), alisema vitabu vyenye makosa ni vile vilivyochapishwa na Taasisi ya Elimu Tanzania.   	Alivitaja vitabu hiyo kuwa ni pamoja na kilichoandikwa ‘Najifunza kuhesabu’ cha darasa la kwanza, ‘Najifunza kusoma’, kitabu cha kwanza na cha pili, Najifunza kuandika, Najifunza afya na mazingira na kitabu kilichoandikwa ‘Najifunza michezo na sanaa’.   	Pia alikitaja kitabu cha darasa la pili kilichoandikwa ‘Najifunza kuhesabu’ na kitabu cha darasa la tatu kiitwacho ‘I learn English language’.      	“Kuhusu kitabu cha ‘I learn English language’ katika ukurasa wa 16 kinasema ‘these are my parent’, ukurasa wa 35 umeandikwa ‘writing letters of English alphabet,’ ukurasa wa 61 umeandikwa ‘which is long between a pen and a ruler’ na ukurasa wa 143 una maneno yanayosomeka ‘which is the big city of Tanzania’ akimaanisha capital city.   	“Katika ukurasa wa 128 kuna mahali panasomeka ‘it catches mosquito’, ukurasa wa 129  ‘he sleeps without mosquito net’, ukurasa wa 130 ‘it eats grasses’ na ukurasa wa 138 pameandikwa ‘the driver is taken the police station’,” alisema Lyimo.   	Makosa hayo ya vitabu, yalionekana kuwachefua wabunge wengi ambao wamesema endapo vitaachwa elimu ya Tanzania itaendelea kushuka, kwa kuwa wanafunzi wanafundishwa makosa.   	Aliyepata kuwa Naibu Waziri wa Elimu katika utawala wa awamu ya nne, Phillipo Mulugo, ambaye kwa sasa ni Mbunge wa Songwe (CCM), aliishangaa Serikali kuruhusu vitabu hivyo vyenye makosa vitumike shuleni wakati kuna uwezekano wa kuviondoa.   	Katika maelezo yake, Mulugo alivitaja vitabu vingine vyenye makosa kuwa ni vile vya jiografia vya kidato cha tatu na kitabu cha Kiingereza cha kidato cha nne.   	 “Haiwezekani mbili mara mbili mtu aseme ni sita wakati sisi tunajua ni nne. Kwa hiyo, hili suala la vitabu mliangalie vizuri kwa sababu haliko vizuri,” alisema Mulugo.   	Pamoja na hayo, Mulugo alizungumzia michango inayotozwa katika shule binafsi na kusema ni mingi na Serikali inatakiwa kuipunguza kwa kuwa inawakatisha tamaa wamiliki wa shule hizo.   	Kwa upande wake, Mbunge wa Vunjo, James Mbatia (NCCR-Mageuzi), alikitaja kitabu cha Kiingereza cha darasa la tatu kilichoandikwa Kiingereza chenye makosa.   	“Kuna kitabu cha Kiingereza cha darasa la tatu kwenye cover yake kimeandikwa ‘I learn English Language’, hiki ni Kiingereza gani hiki? Kitabu kingine ni cha Kiswahili cha darasa la kwanza kimeandikwa maneno kwa kuunganisha.   	“Kwa mfano, taja majina ya wanyama, wameandika 'taja majinayawayama’ na pia kuna eneo wameandika kataumeme badala ya kata umeme,” alisema Mbatia.   	Pamoja na hayo, Mbatia ambaye amejijengea sifa ya kukosoa masuala ya elimu, alisema mfumo wa elimu ya Tanzania unaharibika kwa sababu kila waziri anayeshika wizara hiyo, anakuja na mambo yake na kusahau ya mtangulizi yake.   	Awali Profesa Ndalichako wakati anawasilisha bajeti yake, alisema Serikali imeshatambua uwepo wa vitabu hivyo na kwamba utaratibu wa kuwachukulia hatua za kinidhamu waliohusika katika suala hilo umeshaanza.   	 “Kwa hiyo, napenda kulihakikishia Bunge, kwamba hatua kali zitachukuliwa dhidi ya wahusika ili kukomesha uzembe kwenye kazi muhimu za Taifa,” alisema Profesa Ndalichako.   	Kuhusu upatikanaji wa vitabu, alisema katika mwaka wa fedha 2016-17 ilitoa nakala 6,862,800 za vitabu vya darasa la pili na nakala 6,818,181 vya darasa la tatu.   	Alisema kwa upande wa shule za sekondari Wizara ilitoa jumla ya nakala 1958,628.   	Katika bajeti iliyowasilishwa, Prof. Ndalichako alisema Wizara yake itasomesha wahadhiri 100 katika Shahada ya Uzamivu katika fani zilizo na uhaba mkubwa wa wahadhiri katika Vyuo Vikuu vya Umma.   	Kuhusu matumizi ya bajeti ya mwaka 2016-2017, wizara yake imegharamia ukarabati wa shule za sekondari 25 pamoja na vyuo 10 vya ualimu.   	Alivitaja vyuo hivyo kuwa ni Tabora, Korogwe, Kleruu, Butimba, Morogoro, Tukuyu,Mpwapwa, Kasulu, Songea, na Marangu."	1
725	 ALIYEKUWA katibu wa baraza la Wazee la klabu ya Yanga SC ya Dar es Salaam, Ibrahim Akilimali amefariki dunia Alfajiri ya jana mjini Bagamoyo, Pwani. Akilimali alikutwa na umauti baada ya kuugua kwa muda mrefu.Taarifa ya Yanga kwa wanahabari jana ilisema Akilimali anatarajiwa kuzikwa leo saa saba mchana katika makaburi ya Tandale kwa Mtogole. Akilimali ambaye ni mzaliwa wa Kigoma amekuwa mpenzi wa Yanga tangu mwaka 1956.Upenzi wake kwa Yanga ulizidi zaidi baada ya kuhamia Dar es Salaam mwaka 1966 kabla ya mwaka 1967 kuajiriwa kama mmoja wa wabeba mizigo wa bandarini, maarufu kama Kuli.Alipata kadi yake ya kwanza ya uanachama wa Yanga mwaka 1972 na amewahi kugombea Uenyekiti wa klabu hiyo kabla ya uteuzi wake katika Baraza la Wazee la klabu.Akilimali atakumbukwa kwa misimamo yake zaidi ya kuitetea Yanga isimame kama ilivyo na si kuchukuliwa na watu kwa kofia za ukodishaji, au uwekezaji akipendekeza zaidi mfumo wa hisa.	2
726	 Mwanamuziki maarufu wa nchini Zimbabwe, Oliver Mtukudzi, 66, amefariki dunia leo Jumatano, January 23, kwenye moja ya zahanati jijini Harare nchini, alipokuwa akipatiwa matibabu.Familia yake imethibitisha taarifa za kifo chake kupitia mtandao wa Twitter lakini ugonjwa uliopelekea kifo chake haujawekwa wazi.Mpaka kifo chake Oliver alikuwa na jumla ya albamu za muziki 66.Amefanya 'show' mbalimbali kwenye majukwaa mbalimbali Afrika na duniani kote.Japokuwa anafahamika kwa nyimbo nyingi, vibao vyake vya Todii na Neria vinatajwa kuwa ndiyo vibao vilivyomuongezea umaarufu zaidi duniani.	0
727	 Rais Magufuli ametangaza rasmi leo, Jumamosi (Oktoba 12, 2019) kuhamia katika Mji Mkuu wa Dodoma katika ofisi za Ikulu zilizopo wilaya ya Chamwino alipotua baada ya ziara yake ya siku nane katika mikoa mitatu ikiwemo Katavi kukamilika leo. Rais Magufuli akijiandikisha katika daftari la kudumnu la wapiga kura wilayani Chamwino ametangaza kuhamia rasmi katika Ikulu ya Chamwino licha ya kuwa miundombinu yake bado haijakamilika. “Mimi nilikuwa Katavi, nimeamua kuja kujiandikisha nyumbani kwa sababu hapa ndio nyumbani kwangu, na nimeshakuja rasmi hapa, kwa hiyo kila siku tutakuwa tunaonana hapa, ndio maana nimeona nije nijiandikishe mimi pamoja na mke wangu” amesema Rais Magufuli. Aidha amewataka watanzania kuendelea kujitokeza katika vituo vya uborehsaji wa daftari la kudumu la wapoiga kura ili waweze kutumia haki yao ya kikatiba kuwachagua viongozi katika uchaguzi wa serikali za mita, unaotarajiwa kufanyika Novemba 24 mwaka huu.	1
728	 IDADI ya watu waliokufa kwa athari za kimbunga Kenneth nchini Msumbiji kilichoikumba nchi hiyo siku kadhaa zilizopita imefi kia watu 38.Kimbunga hicho kimetokea ikiwa ni wiki sita tangu kutokea kwa kimbunga Idai kilichoacha simanzi na huzuni baada ya kuua watu zaidi ya 600. Kutokana na kimbunga hicho, juhudi za uokozi zinaendelea huku misaada mbalimbali ikitolewa, lakini bado kuna changamoto za mvua kubwa zinazoendelea kunyesha kutokana na kimbunga hicho.Hata hivyo kazi ya uokozi inafanywa katika mazingira magumu, huku waokoaji wakipata shida kuwafikia waathirika kutokana na eneo lililoathiriwa kuwa na maji mengi. Inaelezwa kuwa kimbunga hicho kilikuwa na kasi ya upepo unaovuma kwa kilomita 220 kwa saa, huku kikiathiri maeneo mengi ya vijiji na kuharibu maelfu ya makazi.Tukio hilo limesababisha pia safari za ndege kusitishwa jambo ambalo limekuwa changamoto pia kwa watoa huduma kwani misaada ya dawa, chakula na mavazi iliyokuwa ikisafirishwa kutoka nje imeshindwa kuwafikia kutokana na kutokuwepo kwa safari za ndege hadi hapo hali itakapotengemaa. Mapema mwezi uliopita, kimbunga kingine Idai kilipiga nchi za Msumbiji, Malawi na Zimbabwe na kusababisha vifo vya watu zaidi ya 900 na kuacha maelfu bila makazi katika nchi hizo.Juhudi za kuyajenga makazi ya watu zikiwa zinaendelea katika nchi hizo hususan Msumbiji, ndipo tukio jingine la kimbunga Kenneth limetokea na hivyo kuleta simanzi zaidi. Kwa mujibu wa Taasisi ya Taifa ya Maafa ya Msumbiji (INGC), watu 38 wamekufa huku wengine 35,000 wakiyakimbia makazi yao na nyumba zao kuharibiwa na kimbunga hicho.Katika eneo la Pemba nchini humo zaidi ya watu 200,000 wako hatarini kwani kimbunga hicho huenda kikarudi tena. Msemaji wa eneo la Pemba, Saviano Abreu alisema hali katika eneo hilo kwenye miji ya Macomiana Quissanga kuna wasiwasi mkubwa wa kukumbwa na athari za kimbunga hicho ambapo huenda kisiwa cha Ibo kikakatwa mawasiliano kwa sababu ya kimbunga hicho.Hata hivyo Shirika la Chakula Duniani (WFP), wamefanikiwa kutuma ndege moja iliyobeba chakula lakini bado hali ya hewa sio shwari, hivyo wamelazimika kusitisha safari hizo za ndege hadi hali itakapotulia. “WFP wamefanikiwa kutuma ndege moja iliyobeba chakula lakini hali ya hewa inabadilika sana na kutishia usalama, kwa sababu mvua inanyesha kubwa, ndege nyingine ni vigumu kuja kwa sasa,” alisema Abreu.	1
729	 Mwenyekiti wa Shiwata, Cassim Taalib alisema jana Dar es Salaam kuwa maandalizi ya sherehe hizo zitaambatana na ugawaji nyumba 31 kati ya hizo moja kubwa, tatu ndogo na misingi 27 ya nyumba hivyo kufikisha jumla ya nyumba 150.Alisema baba yake Mbwana, Ali Samatta amethibitisha kuwepo kwa mwanawe katika sherehe hizo ambazo naye ametunukiwa kuwa mwanachama wa heshima wa mtandao huo na kukubali kushirikiana kuhakikisha michezo inakua nchini.“Baba yake Samatta alisema wakati akiwa kijana alikuwa mfungaji mzuri kwa timu alizowahi kuchezea miaka ya 1960 kama vile timu ya Sekondari ya Mzumbe, timu ya mkoa wa Morogoro, timu ya Polisi na badaye aliwahi kuichezea Simba akiwa na akina Hamisi Kilomoni, “ alisema Taalib.Alisema sherehe hizo pia zitapambwa na wasanii kutoka vikundi mbalimbali vya ngoma na sarakasi kutoka, Dar es Salaam na mkoa wa Pwani.Alisema Shiwata ilimzawadia uanachama wa heshima mchezaji huyo baada ya kuchaguliwa kuwa mchezaji bora wa Afrika kwa wachezaji wa ligi za ndani na kutangaza kumpatia eneo la ekari tano kwa ajili ya kujenga kituo cha wanamichezo. Hivi sasa Samatta anachezea timu ya KRC Genk ya Ubelgiji na ameonesha uwezo wa hali ya juu katika timu hiyo iliyopo Ligi Kuu nchini humo. Samatta pia ni nahodha wa timu ya Taifa ya Tanzania ‘Taifa Stars’.	2
730	NA HADIJA OMARY –LINDI MKAZI wa Kata ya Rutamba wilayani Lindi, Kizito Mgogo (59), amelazwa Hospitali ya Sokoine mkoani hapa baada ya kushambuliwa na simba usiku. Akizungumza na MTANZANIA hospitalini hapo, mdogo wa majeruh huyo, Michael Mathei, alisema kaka yake huyo ambaye ni mgonjwa wa akili, alipatwa na mkasa huo Aprili 26, mwaka huu kati ya saa 5 na 6 usiku akiwa amejilaza katika kibanda cha mama lishe. Alisema Mgogo akiwa anarejea nyumbani kwake, alipofika katika eneo la Namatili, alikuta kibanda hicho kilichokuwa kimezungushiwa fito na kukandikwa kwa udongo upande mmoja na akaamua kuingia na kulala. Mathei alisema kaka yake akiwa kwenye usingizi, simba wawili waliokuwa kwenye mawindo yao wakikimbiza mbwa bila mafanikio, walipofika katika kibanda cha mama lishe walisimama na kisha kuangalia kilichopo ndani. Alisema simba hao baada ya kubaini kuwa ndani ya kibanda kuna kitu, mmoja wao alipitisha mkono kupitia matundu ya fito na kucha zake zilifika kati ya tumbo na kifua cha ndugu yake ndipo aliposhtuka na kuanza kupiga kelele za kuomba msaada. “Kutokana na kelelealizokuwa akipiga kaka, simba waliamua kuondoka, huku wakimaacha akiendelea kuvuja damu zilizotokana na kubanwa na kucha za simba. “Walifika wasamaria wema na kumkuta akiwa ana majeraha ndipo walimchukua hadi Kituo cha Polisi Rutamba ambako alipewa fomu namba tatu (PF3) na kumkimbiza Kituo cha Afya cha Rondo, lakini kutokana na majeraha yake mganga wa kituo hicho aliandika rufaa na kuhamishiwa Hospitali ya Sokoine,” alisema.  Mmoja wa madaktari wanaompatia matibabu mgonjwa huyo, Dk. Ernest Muhando, alisema walimpokea akiwa na majeraha kifuani na tumboni kutokana na kujeruhiwa na simba. Naye Ofisa Maliasili Wilaya ya Lindi, Victor Shau, aliiambia MTANZANIA kuwa tayari wameshawasiliana na uongozi wa kijiji pamoja na kuwaomba wananchi wanaoishi maeneo yanayokaribiana na Msitu wa Rondo, kuchukua tahadhari ikiwa ni pamoja na kulinda usalama wa maisha yao.	1
731	Na MANENO SELANYIKA-DAR ES SALAAM  WAKILI wa msanii maarufu wa filamu nchini, Wema Sepetu, Peter Kibatala, ameiandikia barua Mahakama ya Hakimu Mkazi Kisutu,   Dar es Salaam,   kuomba kujitoa kumwakilisha katika kesi ya dawa za kulevya inayomkabili. Wakati huo huo mahakama imepokea barua kutoka kwa Wakili Albert Msando kuomba kumwakilisha msanii huyo katika kesi hiyo. Msando  aliomba apewe muda wa kupitia jalada hilo kabla ya kuendelea na kesi. Hakimu Mkazi Mkuu, Thomas Simba, alisema   alipokea barua hizo juzi   na kuahirisha kesi hiyo hadi Februari 8, mwaka huu. Washtakiwa wengine katika kesi hiyo ya kutumia dawa za kulevya ni Angelina Msigwa na Matrida Abbas. Kwa pamoja wanakabiliwa na mashtaka mawili ya kukutwa na kiwango kidogo cha dawa za kulevya na kutumia dawa za kulevya. Inadaiwa    Februari 4, mwaka jana katika makazi ya Wema yaliyopo Kunduchi Ununio  Dar es Salaam, washtakiwa hao walikutwa na msokoto mmoja na vipande vya bangi vyenye uzito wa gramu 1.08. Naye Wema  anadaiwa kuwa Februari Mosi, mwaka jana katika  eneo lisilojulikana  Dar es Salaam,  alitumia bangi.	1
732	Nairobi, KENYA Rais wa Kenya, Uhuru Kenyatta ametengua uteuzi wa Waziri wa Fedha Henry Rotich na kumteua Waziri wa Kazi, Ukur Yattan kushika nafasi yake. Rais Kenyatta ametengua uteuzi huo leo Jumatano Julai 24, ikiwa ni siku moja tangu Rotich apandishwe kizimbani akikabiliwa na tuhuma za ufisadi kufuatia sakata la ujenzi wa mabwawa ya Kimwarer na Arror uliogharimu shilingi bilioni 19 za Kenya. Rotich alikamatwa Julai 23, kufuatia Mkurugenzi wa Mashtaka (DPP) nchini humo, Noordin Haji, kutoa agizo la kumkamata pamoja na Katibu Mkuu wa Wizara ya Fedha, Thugge Kamau na maafisa wengine wa Serikali kwa tuhuma za kufanya udanganyifu na kushindwa kutii muongozo wa unaotumika katika upatikanaji wa kandarasi.	0
733	 NAIROBI, KENYA NJAMA za kumng’oa Jaji Mkuu wa Kenya (CJ), David Maraga na Msajili Mkuu wa Mahakama (CRJ), Anne Amadi zimefichuka. Imebainika kuwa njama hizo zinaendeshwa na wabunge wa Chama cha Jubilee, waliopanga kuwasilisha hoja bungeni dhidi ya Jaji Maraga na Amadi mara watakapofuzwa na kuzoea shughuli za kibunge. Chama cha Mahakimu na Majaji wa Kenya (KMJA) kimesema mpango huo unahusiana na uamuzi wa Mahakama ya Juu kufuta matokeo ya urais ya Agosti  8, mwaka huu. “Mpango ni kumzushia CJ na CRJ mashtaka yasiyokuwapo kisha kupitisha azimio bungeni litakaloruhusu kuchunguzwa na Tume ya Maadili na Kupambana na Rushwa (EACC), si kwa sababu ya ukweli wa tuhuma bali kuchafua taswira zao,” kimefichua chanzo kinachofahamu njama hizo. Chanzo hicho, kilisema EACC itatumika kama ‘mkuki wa kisiasa’ kwa sababu wapangaji wa njama hizo wanaelewa kuwa hawawezi kuwaondoa CJ na CRJ kupitia Tume ya Utumishi ya Mahakama (JSC). “Wanataka kumpakazia mashtaka ya uongo,” kilisema chanzo hicho cha kibunge. Katibu Mkuu wa KMJA, Bryan Khaemba, alisema hawatachoka kutetea uhuru wa mahakama. “Tunafahamu mpango wa idadi fulani ya wabunge wa kumng’oa mheshimiwa CJ na  CRJ kufuatia uamuzi wa hivi karibuni wa kufuta matokeo ya uchaguzi wa urais. Nataka kuwakumbusha wapanga njama hawa kuwa maana halisi ya utawala wa sheria, ni kwamba nchi inatawaliwa na sheria si watu,” alisema Khaemba. Njama hizo zinakuja muda mfupi tu baada ya Mbunge wa Nyeri Mjini, Ngunjiri Wambugu kuwasilisha ombi CRJ akitaka kuondolowa kwa Jaji Maraga, ambaye ni mwenyekiti wa JSC wakati Amadi akiwa katibu. Akihutubia vyombo vya habari, mbunge huyo alidai kwamba Jaji Maraga ”aliwashinikiza” wenzake kubatilisha matokeo ya uchaguzi wa urais yaliyompa ushindi kinara wa Jubilee, Rais Uhuru Kenyatta wakati alipotoa uamuzi wa kihistoria Septemba Mosi, mwaka huu.	0
734	 ALIYEKUWA Katibu Mkuu wa Shirikisho la Soka Tanzania (TFF), Celestine Mwesigwa amemsaﬁsha aliyekuwa rais wa shirikisho hilo, Jamal Malinzi kwa kukiri kwamba alikuwa akiikopesha TFF na kwamba hakuhusika kwenye mchakato wa kumtoa aliyekuwa Mkurugenzi mpya wa Fedha na Mipango. Alidai mara ya mwisho Malinzi aliwakopesha Sh milioni 15 ili kulipia matangazo ya moja kwa moja ya mechi ya Serengeti Boys iliyokuwa ikichezwa nchini kupitia Shirika la Utangazaji Tanzania (TBC). Mwesigwa alidai hayo jana katika Mahakama ya Hakimu Mkazi Kisutu mbele ya Hakimu Mkazi, Maira Kasonde wakati akijitetea. Akiongozwa na Wakili wake, Richard Rweyongeza, Mwesigwa alidai mkataba wa udhamini ulionesha kuwa michezo inapochezwa ndani ya Tanzania mechi zioneshwe moja kwa moja kwenye chaneli ambazo wananchi wanaweza kuangalia bila kulipia.Alidai walikuwa hawalipi chochote endapo Azam Pay TV ikionesha mechi hizo lakini wananchi walipaswa kulipia hivyo, walilazimika kuonesha kupitia TBC.“TBC walituomba kuonesha mechi hivyo tuliomba masafa kwa Azam ili kuwapa TBC kurusha matangazo ya moja kwa moja ambao walitukubalia lakini ndani ya saa 24, TBC walituambia hawarushi matangazo bila kulipwa Sh milioni 15,” alidai Mwesigwa. Alidai “wakati wanatu ambia tuwalipe akaunti yetu haikuwa na fedha tuliandaa hundi lakini hatukuweza kuwapa TBC kwani haikuwa na fedha. Tulimpigia rais na kutuambia kuwa atatupa fedha ili kuondoa aibu ya taifa.” Alidai walichukua fedha hizo na kupeleka benki ya DTB ndipo mechi hiyo ilirushwa moja kwa moja. Pia alidai Malinzi ni miongoni mwa wafadhili waliokuwa wakiisaidia TFF kwenye shughuli mbalimbali za timu za taifa. Alidai Malinzi pamoja na wafadhili wengine walikuwa wakilipwa baada ya kupata fedha kwenye mashindano, fedha kutoka kwa wafadhili ambao ni CAF na Shirikisho la Soka la Kimataifa (FIFA).	2
735	 Kuzinduliwa kwa duka la Kariakoo Airtel Xpress inaongeza idadi ya maduka, baada ya uzinduzi wa duka jipya la kisasa lililoko Morocco, jijini humo ulifanyika wiki iliyopita.Katika uzinduzi wa jana, Mkuu wa Kitengo cha Huduma kwa wateja Airtel, Adriana Lyamba alisema, kufunguliwa kwake kutawawezesha wateja wa Airtel na wafanyabiashara wa Kariakoo, Ilala, Magomeni kupata huduma kwa ukaribu zaidi na kwa haraka na ubora zaidi.“Airtel tumejizatiti kutoa huduma bora kwa wateja wetu zaidi ya Sh milioni 10 nchi nzima. Kipaumbele chetu ni kuhakikisha wateja wetu wanapata huduma kiurahisi zaidi na kwa ufanisi wakati wote na hili limejidhihirisha leo kwa kufungua duka la Airtel Xpress”, alisema Lyamba.Baadhi ya huduma zitakazotolewa kwenye duka la Kariakoo ni pamoja na Airtel Money, kusajili laini, huduma za intaneti na huduma nyinginezo.	5
736	 WAZIRI wa Nchi, Ofisi ya Rais, Tawala za Mikoa na Serikali za Mitaa (TAMISEMI), Selemani Jafo amewaagiza viongozi wa Mkoa wa Mtwara kukaa chini na kutafakari namna wanavyosimamia utekelezaji wa miradi ya maendeleo hususani ujenzi wa vituo vya afya mkoani humo.Alitoa agizo hilo mjini hapa jana baada ya kutembelea ujenzi wa Kituo cha Afya cha Mtimbwilimbwi kilichopo katika Halmashauri ya Mji wa Nanyamba mkoani hapa kwa lengo la kujionea namna ambavyo ujenzi huo unaendelea.Alisema, miradi mingi ya afya inayotekelezwa mkoani humo haiendi vizuri ikilinganishwa na miradi inayotekelezwa katika mikoa mingine nchini.“Tatizo ninaloliona hapa, ni usimamizi wa viongozi na hapa sijafika Masasi inawezekana tatizo likawa ni hili hili. Nimekwenda pale Nanguruwe hali ni mbaya zaidi, nilitarajia kwamba nikifika Mtwara majengo yote yawe yamekamilika, lakini kasi hairidhishi kabisa,” alisema.Waziri Jafo pia alitembelea na kukagua ujenzi wa Hospitali ya Wilaya inayotarajiwa kujengwa eneo la Nanguruwe katika Halmashauri ya Wilaya ya Mtwara ambapo alikuta ujenzi wake haujaanza na kuagiza kuwa hadi kufikia Juni 10, mwaka huu, uwe umeshaanza.Pia alitembelea ujenzi wa Kituo cha Afya cha Mkunwa kwenye Halmashauri ya Wilaya ya Mtwara ambako tayari ujenzi wake umeshaanza kutekelezwa huku zaidi ya Sh milioni 200 zikiwa tayari zimeshatumika.“Naagiza, hadi kufikia tarehe 30, mwezi huu, majengo yote yawe tayari yamekamilika na napenda niseme wazi kabisa kuwa Mtwara hamna rekodi nzuri katika utekelezaji wa miradi hii. Naagiza hadi tarehe 30, mwezi huu miradi hii iwe imekamilika.”Kwa upande wake, mkazi wa Nanyamba, Abdurazaki Kasembe alisema kusuasua kwa Kituo cha Afya cha Nanyamba kunatokana na viongozi wa mkoa kuwa chanzo cha kukwamisha miradi hiyo kwani wamekuwa na mvutano wa wenyewe kwa wenyewe.	1
737	 SIMBA jana ilifungwa mabao 5-4 na Sevilla ya Hispania katika mechi ya kimataifa ya kirafiki iliyochezwa kwenye uwanja wa Taifa Dar es Salaam.Mechi hiyo ilikuwa na kasi muda wote na wachezaji wa timu zote walishambuliana kwa zamu hali iliyofanya kuwe na funga nikufunge ambapo nahodha wa Simba John Bocco alichaguliwa kuwa mchezaji bora wa mechi hiyo. Simba ilikuwa vizuri mpaka kipindi cha kwanza ilikwenda mapumziko ikiwa mbele kwa mabao 3-1 lakini wakajikuta wakimaliza mechi hiyo kwa kufungwa idadi hiyo ya mabao.John Bocco aliifungia Simba bao la kuongoza katika dakika ya nane akiunganisha mpira wa kross wa Meddie Kagere. Dakika nane baadae, Kagere aliongeza bao la pili baada ya kuuwahi mpira uliorudishwa kwa kipa wa Sevilla na kuujaza wavuni.Sergio Escudero wa Sevilla aliifungia timu yake bao katika dakika ya 24 baada ya kutokea piga nikupige langoni mwa Simba. Bocco aliifungia Simba bao la tatu katika dakika ya 32 akiunganisha pasi ya Kagere. Kipindi cha pili kilianza kwa mabadiliko ambapo Simba iliwatoa Paschal wawa, Zana Coulibaly na Emmanuel Okwi na nafasi zao kuchukuliwa na Yusuf Mlipili, James Kotei na Nicholas Gyan.Nayo Sevilla iliwatoa Jesus Navas, Sergio Escudero, Simon Kjaer na Wissam Yedder na nafasi zao kuchukuliwa na Aleix Vidal, Guilherme Arana, Ibrahim Amadou na Bryan Gil. Dakika nne baada ya kuanza kipindi cha pili, Sevilla ilipata bao lililofungwa na Manuel Nolito akiunganisha pasi ya Brian Gil. Sevilla wakiendelea kutafuta bao la tatu, walijikuta wakiongezwa bao la nne na Clatous Chama aliyefunga baada ya kuunganisha krosi ya Bocco.Sevilla haikukata tamaa, dakika ya 84 ilipata bao la tatu kupitia kwa Amadou akitumia vema makosa yaliyofanywa na beki ya Simba. Bao la nne la Sevilla lilifungwa na Munir Haddad na huku Simba wakionekana kurizika na sare hiyo, Sevilla walifunga bao la tano katika dakika ya 90 kupitia kwa Manuel Nolito. Kocha wa Simba Patrick Aussems jana alifanya mabadiliko mengi ambapo pia dakika ya 62 alitoka Haruna Niyonzika na Jonas Mkude na nafasi zao kuchukuliwa na Hassan Dilunga na Mzamiru Yassin.	1
738	.Rais wa Pili wa Kenya, Daniel Toroitich arap Moi amefariki dunia leo February 4, majira ya saa 11 asubuhi katika Hospitali ya Nairobi.Rais Uhuru Kenyatta, ametangaza leo asubuhi katika salamu zake za pole kwa familia na taifa kwa ujumla.Moi alizaliwa Septemba 2, 1924 na aliliongoza taifa hilo kwa miaka 24 tangu 1978 alipotwaa madaraka kufuatia kifo cha Rais wa Kwanza wa Kenya, Jomo Kenyatta, hadi 2002 alipompisha Mwai Kibaki.Taifa hilo limetangaza siku za maombolezo kuanzia leo Jumanne hadi kiongozi huyo atakapozikwa.Moi ambaye ni baba wa watoto nane alimuoa Lena Moi, lakini wawili hao waliachana mwaka 1979, na mkewe huyo alifariki dunia mwaka 2004.	0
739	 Mizania ya benki hiyo ya nchini na yenye matawi visiwani Comoro, inaonesha kukua kwa asilimia 18 kutoka Sh bilioni 967 na kuvuka Sh trilioni moja mpaka Sh trilioni 1.14.Amana za wateja zimekua kwa asilimia 11 kutoka Sh bilioni 723 mpaka Sh bilioni 804, suala lililotokana na uamuzi wa benki hiyo kujikita zaidi katika amana zenye gharama nafuu.Makusanyo ya mikopo nayo yamekua kwa asilimia 23 kutoka Sh bilioni 455 mpaka Sh bilioni 559, fedha zikitawanywa katika sekta zote za kiuchumi na fedha za wanahisa kukua kwa asilimia 43 kutoka Sh bilioni 109.4 mpaka Sh bilioni 157.Akizungumza na waandishi wa habari leo jijini Dar es Salaam, Ofisa Mkuu wa Fedha, Selemani Ponda alisema matokeo hayo mazuri yametokana na utendaji mzuri wa kibenki unaoenda sambamba na kukua kwa benki hiyo.“Mwaka jana tuliweza kutekeleza kikamilifu mikakati yetu ya ukuaji wa benki kupitia uwekaji msisitizo katika amana zenye gharama ya chini na uboreshaji wa shughuli zetu zilizowatoshereza wateja wetu,” alisema Selemani na kuongeza:“Kutokana na mikakati hiyo, pato litokanalo na tozo mbalimbali limepanda kwa kiasi kikubwa kwa asilimia 33 kutoka Sh bilioni 22.8 mwaka jana mpaka Sh bilioni 30.4.”Kwa upande wa biashara za kimataifa zimeonesha kufanya vizuri na kuongezeka kwa faida ya asilimia 26 kabla ya kodi kila mwaka kwa Benki ya Exim Comoro mpaka Sh bilioni tatu hivyo kuchangia asilimia 15 ya faida katika benki.“Kutokana na utendaji mzuri wa Benki ya Exim nchini Comoro kwa mwaka 2013, tawi limeweza kutoa gawio la kiasi cha Sh bilioni mbili litakalopokelewa na benki mama ya Exim Tanzania katika mwaka 2014,” aliongeza Selemani.Katika mwaka, pato la riba ya jumla imekuwa kwa asilimia moja kutoka Sh bilioni 45 mpaka Sh bilioni 45.4. Pato litokanalo na fedha za kigeni limekua kwa asilimia 73 kutoka Sh bilioni nne mpaka Sh bilioni 6.9 wakati huo huo pato la ada na kamisheni likikua kwa asilimia 24 kutoka Sh bilioni 17.7 mpaka Shi bilioni 22.“Mwenendo wa kiutendaji wa benki yetu unaonesha mafanikio katika nyanja zote za kibiashara. Pato letu la jumla la uendeshaji limeongezeka kwa asilimia 12 kutoka Sh bilioni 67.7 mpaka Sh bilioni 75.8,” alisema Ofisa huyo mkuu wa fedha.Alisema kuwa gharama za jumla za uendeshaji zimeweza kukua mpaka asilimia 17.8 kutoka Sh bilioni 45.5 mpaka Sh bilioni 53.6 ongezeko hilo likitokana na uanzishwaji wa matawi mapya na motisha kwa wafanyakazi katika jitihada za kuongeza upatikanaji wetu kijeografia na kuiimarisha benki kwa ujumla.	5
740	 Baadhi ya wakazi wa maeneo ya Dar es Salaam na Bagamoyo watakosa maji kwa kipindi cha saa kadhaa kutokana kupasuka kwa bomba la maji eneo la Mtamboni,Ruvu mkoa wa Pwani kupasuka.Haya yameelezwa na kitengo cha mawasiliano cha Mamlaka ya Majisafi na Majitaka (DAWASA) kwenye taarifa maalumu kwa vyombo vya habari.Taarifa hiyo inaeleza kuwa bomba hilo la maji lililopasuka jioni ya Jumapili, Januari 20, lilipelekea mamlaka hiyo kuuzima mtambo wa Ruvu Chini.Baadhi ya maeneo yatakayoathirika na suala hili ni pamoja na Bunju, Tegeta, Mbweni, Wazo, Sinza, Masaki, Magomeni, Tabata na mengineyo.Kazi ya marekebisho ya bomba hilo imeanza na inatarajiwa kukamilia Jumatatu, January 21 majira ya saa 12 jioni, na maji kuanza kupatikana katika maeneo hayo.	1
741	 RAIS Mstaafu wa Serikali ya Awamu ya Pili, Ali Hassan Mwinyi ametoa ubani wa Sh milioni mbili kufuatia ajali ya kuzama kwa kivuko cha MV Nyerere katika Kisiwa cha Ukara wilayani Ukerewe mkoani Mwanza Septemba 20, mwaka huu iliyoua watu 228 na watu 41 kunusurika.Alitoa ubani huo katika Maadhimisho ya Siku ya Wazee Duniani yaliyofanyika kitaifa Arusha yenye kaulimbiu “Wazee ni Hazina ya Taifa, Tuenzi Juhudi na Kutetea Haki na Ustawi Wao.” Mzee Mwinyi alisema amelazimika kutoa ubani huo kama pole kwa wote waliokufa katika ajali. Pia alimpongeza Rais John Magufuli kwa kuhakikisha Watanzania wanaishi maisha mazuri ikiwemo kuboresha maisha ya wazee.Alisema wazee ni kundi maalumu linalohitaji kupata matibabu hivyo ni vyema wakapewa kipaumbele na kutunzwa vyema majumbani. Alikemea ukatili unaofanywa dhidi yao na kuiomba serikali kuchukua hatua stahiki kwa wale wote wanaowafanyia ukatili wazee. Alisisitiza serikali kuifanyia kazi Sera ya Wazee ya Mwaka 2003 na kutungwa kwa Sheria ya Wazee ili kuwapa nguvu zaidi wazee katika mambo yao na kusisitiza kuhusu uwakilishi wao bungeni na ngazi mbalimbali za maamuzi.Waziri wa Afya, Maendeleo ya Jamii, Jinsia, Wazee na Watoto, Ummy Mwalimu alisema serikali itawachukulia hatua za kinidhamu watumishi wa afya watakaotoa lugha za kejeli kwa wazee wanapokwenda kupata matibabu. Alisema serikali imeshapeleka mapendekezo kwa Mwanasheria Mkuu wa Serikali ili sheria itungwe lakini ameshauri kuboreshwa kwa sera hizo za mwaka 2003 ili ziendane na wakati. Aliagiza halmashauri zote nchini kutoa huduma za matibabu bure kwa wazee na kuupongeza Mkoa wa Arusha kwa kuwa wa mfano katika kutoa huduma za matibabu kwa wazee bure.Alisema wazee milioni 1.6 wanapata huduma za afya, kati ya wazee milioni 2 na wazee 535 wanapata huduma za matibabu bure na malazi. Kuhusu dawa alisema serikali inaboresha huduma za afya na itaanza kutoa dawa za shinikizo la damu, magonjwa ya moyo na kisukari karibuni kwani hazikuwepo awali. Mkuu wa Mkoa wa Arusha, Mrisho G ambo alisema wazee wanapaswa kuenziwa na Mkoa huo una wazee 90, 951 wanaotambulika na waliopewa vitambulisho vya matibabu ni wazee 14,000 wakati wanawake wakiwa ni 16,313. Mwakilishi wa Wazee, Profesa Motiki Tarimo akisoma risala alisema matatizo ya wazee yanapaswa kupatiwa ufumbuzi na Serikali Kuu.	1
742	 Waziri wa Maliasili na Utalii Dk Hamisi Kigwangalla amesema vita dhidi ya ujangili si jambo la mzaha na akikutana na jangili porini anamuua.Amesema, watu kuendelea kuua wanyama ni dharau iliyopita kiasi hivyo ametoa siku 30 kwa mwenye meno ya tembo au nyara za serikali wavisalimishe.Ametoa mfano wa mtu aliyemtaja kwa jina la Haidary kwamba alikwenda na wenzake Kisarawe kuwinda twiga.“Sasa watu wa aina hii kwanza kama angenikuta mimi porini kule na silaha namuua kwanza na yeye hapo hapo. Maana yake sio jambo la mzaha, ni dharau ya kupindukia, ni dharau ambayo imepita kiasi”amesema Dk Kigwangalla.Amesema Serikali haiwezi kuendelea kuvumilia kuona watu wanaua wanyama na katika mkakati wa kukomesha ujangili ifikapo mwaka 2024 inakusudia kuongeza adhabu ili ikibidi kuwe na hukumu ya kifo.“Kwamba mtu mtu anaweza akaamua kwenda kuwinda twiga, yaani unatoka nyumbani kwako, unaacha mke wako, na watoto wako unaenda porini kuwinda halafu unaenda kuwinda twiga, nembo ya taifa na sisi tunakuangalia tu. Watu wa namna hii kama mimi ningekutana nae porini huyu namuua palepale na mimi namlenga.”amesema Waziri Kigwangalla.Katika ukurasa wake kwenye mtandao wa kijamii wa twitter Dk Kigwangalla ameandika kuwa ujangili na biashara haramu ya nyara za serikali havilipi.“Bora kutafuta kazi nyingine tu kwa sasa. Nimetoa siku 30 kila mwenye meno ya tembo ama nyara zozote zile za serikali arudishe, maana nawahakikishia tutawakamata tu”ameandika.Ameandika kwamba Serikali imemkamata Hassan Shabani Nyoni wakiwa na pembe za ndovu zenye thamani ya shilingi bilioni nne.Watuhumiwa hapo wanadaiwa kuua tembo 117.	1
743	 KAMPALA, UGANDA ALIYEKUWA mgombea urais wa Chama cha Forum for Democratic Change (FDC), Dk. Kizza Besigye, amewaambia wafuasi wake kuwa Rais Yoweri Museveni anatumia kodi zao kuwahonga wapigakura. Akimpigia kampeni mgombea wa FDC, Robert Onega, kuwania ubunge katika uchaguzi mdogo wa Manispaa ya Nebbi, Besigye alidai umasikini na ukosefu wa ajira umesababishwa makusudi na vitu vinavyopandikizwa na Serikali ya NRM ili kuwakatisha wananchi tamaa. “Mabilioni ya fedha za walipakodi yanatolewa kwa watu kama rushwa ili kuwapigia kura wagombea wa NRM, huku barabara na hospitali zetu zikihitaji sana fedha hizo kuziboresha,” alidai. Kwa mujibu wa Besigye, Uganda ilikuwa nchi tajiri kabla ya NRM kuingia madarakani mwaka 1986, lakini sasa kila kitu kinaibwa na Serikali ya NRM na kuiacha nchi nzima masikini. Shughuli za biashara zilikwama kwa saa moja wakati maelfu ya wafuasi walipojitokeza katika msafara wa kumpokea Besigye na timu yake kwenye Bustani ya Meya wa Nebbi, ambako mkutano wa hadhara wa Onega ulifanyika. Rais wa FDC, Patrick Amuriat, aliwataka wapigakura wa Nebbi kumpiga kura mgombea bora, ambaye atafanya kazi bila kuchoka kuleta mabadiliko katika eneo lao. Alisema vyama vya upinzani ni sauti ya jamii zisizosikika na hivyo zipewe mamlaka kwa sababu wana uwezo wa kuleta mabadiliko haraka nchini. Kwa upande wake, Onega aliwataka wafuasi wake kuwa watulivu na kuepuka siasa za utengano, ukabila na machafuko. Aliongeza kuwa amelenga kuwaunganisha wapigakura wa Manispaa ya Nebbi kufanya kazi kama timu moja ili kuchochea maendeleo.	0
744	FARAJA MASINDE NA BRIGHITER MASAKI TSJ-DAR ES SALAAM SAIDI Mrisho ambaye ni shahidi namba moja na mlalamikaji kwenye kesi inayomkabili, Salum Njwete(34) maarufu Scorpion, ameieleza Mahakama ya Wilaya ya Ilala Dar es Salaam namna alivyotobolewa macho. Akiongozwa na Wakili wa Serikali Nassoro Katuga mbele ya Hakimu Mkazi Flora Haule, Mrisho alidai Septemba 6, mwaka huu saa nne usiku akiwa Tabata Segerea, baada ya kufunga ofisi alikwenda kituoni kusubiri usafiri wa kwenda nyumbani kwake Makuburi karibu na Ubungo. Shahidi huyo ambaye ni kinyozi alidai wakati anasubiri usafiri kituoni hapo ilipita bajaji na kumwuliza anakwenda wapi, ambapo alimwambia anakwenda Ubungo. Baada ya majibizano hayo, mwenye bajaji alidai anakwenda Buguruni, hivyo anaweza kumsogeza hadi Tabata Relini ili akapande magari ya Ubungo. “Wakati nimeshapanda bajaji na tumeelewana anifikishe Tabata Relini, ghafla dereva huyo aliniomba apite njia ambayo ni fupi ya kutokezea Buguruni hapo ndiko nitakapopata magari ya Ubungo kwani mimi naishi Makuburi,” alisema Mrisho. Alidai baada ya kufikishwa Buguruni aliona kuna idadi kubwa ya watu waliokuwa wakiuza vitoweo vya kuku ambapo alisogea eneo hilo na kutaka kununua kwa ajili ya familia yake. “Kulikuwa kuna wafanyabiashara wengi wa kuku eneo la Buguruni kituo cha Kwamnyamani kama saa 4,40 usiku ambapo nilichagua sehemu moja na kuuliza bei niliambiwa kuku mmoja Sh 7,000,” alisema. Mrisho alidai kuwa wakati anaendelea na manunuzi na kuongea na muuzaji aliona mtu amesimama upande wake wa kulia begani ambapo mtu huyo alianza kumwita. “Aliniambia broo nina shida nami nilimgeukia na kumuuliza unashida gani kama una shida sema nakusikiliza kama naweza kukusaidia nikusaidie lakini mtu huyo hakujibu ambapo niliendelea na manunuzi’’alisema. Shahidi huyo alidai wakati anaendelea na manunuzi alishikwa na hofu kwani alikuwa amevaa cheni ya silva na mfuko wa suruali yake ulikuwa na fedha zilizoonesha kutuna. “Ghafla nilishtukia ninachomwa kisu katika bega langu la kushoto, nilipogeuka niliendelea kuchomwa nikaanza kupiga kelele ya mwizi lakini sikupata msaada kwani nilishangazwa kuona watu wananiangalia bila kunipa msaada. “Yule jamaa alijibu hakuna mtu wa kukusaidia, nilichomwa visu vinne tumboni nikaanguka chini. Wakati huo kuna watu walikuwa wanamwita Scorpion kwamba tayari umeshauwa wakati huo anaendelea kunikagua mfukoni,’’ alisema.	1
745	KLABU ya Yanga jana, ilihitimisha tamasha lake la Wiki ya Mwananchi, kwa kikosi cha timu hiyo kulazimishwa sare ya bao 1-1 na Kariobangi Sharks ya Ligi Kuu Kenya, katika mchezo wa kirafiki uliochezwa Uwanja wa Taifa, Dar es Salaam. Timu hizo zilikamilisha dakika 45 za kwanza zikiwa nguvu sawa. Kwa ujumla, kipindi cha kwanza, timu hizo zilifanya mashambulizi ya kupokezana. Yanga ilionekana vizuri katika umiliki wa mpira, lakini udhaifu ulikuwa katika kutengeneza nafasi za mwisho ambazo zimeweka kuwapa mabao. Hali hiyo inaweza kuwa, ilichangiwa na ugeni wa wachezaji wachezaji wake wengi katika kikosi cha timu hiyo. Kwa nyakati tofauti, wachezaji Sadney Urikhob,  Juma Balinya, Papy Tshishimbi na Patrick Sibomana walipoteza nafasi nzuri za kuipa uongozi Yanga kipindi cha kwanza. Kwa upande wa Kariobangi, Patrick  Ngunyi alishindwa kutumia nafasi kuifungia bao. Kipindi cha pili, kilipoanza Kariobangi iliingia na mkakati mpya na kufanikiwa kuandika bao la kuongoza dakika ya 48 kupitia kwa Patrick Otieno kwa mkwaju mkali, baada ya mabeki wa Yanga kuchelewa kumdhibiti akiwa ndani ya eneo la hatari. Bao hilo, halikuipunguza nguvu Yanga, badala yake ilizidisha mashambulizi kwa lengo la kugomboa. Dakika ya 56, mwamuzi wa mchezo huo Elly Sasii aliizawadia penalti Yanga, baada ya mchezaji wa Kariobang, Shefan Oyug, kuunawa mpira ndani ya eneo la hatari. Penalti hiyo ilipigwa na Sibomana dakika ya 57 na kufungia Yanga bao la kusawazish. Bao hilo ni kama liliiongezea Yanga ari ya kupambana kwani ilizidisha kasi ya kulisakama lango la Kariobangi. Dakika ya 65, Yanga ilifanya mabadiliko alitoka Mohamed Issa na kuingia Mrisho Ngassa. Pia ilifanya mabadiliko mengine dakika ya 83, ambapo alitoka Balinya na kuingia Maybin Kalengo, huku Kariobangi ikimbadilisha Erick Kapaito na kuingia David Simiyu. Ili kuwapima zaidi wachezaji wake, Kocha wa Yanga, Mwinyi Zahera alifanya mabadiliko dakika ya 87, alitoka Urikhob na kuingia David Molinga. Pamoja na mabadiliko hayo yaliyofanywa na kila upande, dakika 90 zilikamilika kwa timu hizo kufungana bao 1-1. Kabla ya mchezo huo, yalitanguliwa na matukio mengine likiwemo la utambulisho wa wachezaji watakaoitumikia Yanga msimu ujao wa Ligi Kuu na mashindano mengine ikiwemo Ligi ya Mabingwa Afrika. Wampa jezi Rais Magufuli Mwenyekiti wa Yanga, Dk Mshindo Msolla pia alikabidhi zawadi ya jezi kwa Rais wa Jamhuri ya Muungano wa Tanzania, Dk. John Magufuli. Jezi hiyo ilipokelewa na Waziri wa Habari, Utamaduni, Sanaa na Michezo, Dk Harrison Mwakyembe. Mwisho wa machungu Dk Msolla alisema kutokana na mikakati ambayo wameifanya ndani ya Klabu ya Yanga, wanachama hawatajutia tena kama msimu uliyopita.   Alisema, mipango yao ni mikubwa na mpaka sasa wamekamilisha asilimia 80 ikiwemo pamoja na usajili kabambe ambao wameufanya. “Yanga hii mpya sio ya kubahatisha bali mambo mengi yanafanyika kisomi,”alisema Dk Msola.  Alisema ili kuhakikisha kila jambo linakwenda sawa,  atahakikisha mipango inakuwa kwenye mfumo na hakuna mali yoyote ya klabu itakayotumika bila kutambulika. Makambo kusahaulika Naye Makamu Mwenyekiti wa Klabu ya Yanga, Fredrick Mwakalebela alisema kwa namna ambavyo amefuatilia video za nyota wao mpya, raia wa DRC, David Molinga, mashabiki wa klabu hiyo watamsahau aliyekua straika wao , Eritier Makambo. Alisema, awali walitegemea nafasi hiyo ingezibwa na Mganda Juma Balinya, lakini Molinga mbadala sahihi zaidi wa Makambo.  “Siwezi kumsemea sana kwa vile wananchi hawajamuona lakini hiki ni kisu hatari,  kitafunga mabao mengi sana, chamsingi tusubiri tuone kazi yake,” alisema Mwakalebela.	2
746	 Na ISMAIL NGAYONGA -MAELEZO JIJI la Dar es Salaam ni miongoni mwa miji inayokua kwa kasi kubwa duniani, huku ukuaji huo ukiathiri sekta mbalimbali za kijamii na kiuchumi ikiwemo ya usafirishaji. Tangu miaka ya 1990 kumekuwa na mipango mbalimbali ya kuboresha usafiri katika Jiji la Dar es Salaam, ikiwemo kuanzisha barabara za njia moja, kuanzisha maegesho ya magari ya kulipia na kuhamasisha kujengwa kwa majengo yenye maegesho ya magari. Pamoja na jitihada za Serikali ya jiji hilo la kuboresha usafiri jijini humo, bado kuna kero kubwa ya usafiri wa abiria hasa wakati wa saa za asubuhi na jioni ambapo ilimlazimu mwananchi kuchukua takribani saa tatu, kwa mfano kutoka Mbezi Juu hadi katikati ya jiji. Katika kukabiliana na changamoto hiyo, tangu mwaka 2008 Wizara ya Ujenzi, Uchukuzi na Mawasiliano kupitia Tanroads imekuwa ikitekeleza miradi maalumu ya ujenzi wa barabara za kupunguza msongamano wa magari katika barabara kuu za Jiji la Dar es Salaam. Mhandisi Miradi wa Ofisi ya Tanroads Mkoa wa Dar es Salaam, Julius Ngusa, anasema mradi wa ujenzi wa barabara za pembezoni mwa jiji hilo awamu ya tatu ni moja ya mikakati ya Serikali ya kushughulikia tatizo sugu la msongamano wa magari, ambapo utekelezaji wake ulianza tangu mwaka wa fedha 2008/2009. Mhandisi Ngusa anasema miradi hiyo inajengwa katika awamu tatu za utekelezaji, ambapo hadi sasa awamu ya kwanza ya miradi hiyo iliyohusisha ujenzi wa barabara zenye jumla ya kilomita 19.42 tayari imekwishatekelezwa na kukamilika tangu mwaka 2008. Anaitaja miradi iliyokamilika ni pamoja na barabara ya Ubungo-Kigogo-Kawawa iliyokamilika mwaka 2010 kwa gharama ya Sh bilioni 11.44, barabara ya Kigogo-Msimbazi-Jangwani iligharimu kiasi cha Sh bilioni 7.64 ambayo ilikamilika mwaka 2017 pamoja na barabara ya Jet Corner-Vituka-Devis Corner iliyokamilika mwaka 2011. Kwa mujibu wa Ngusa, katika awamu hiyo mwaka 2016 Serikali pia ilikamilisha ujenzi wa Barabara ya Tegeta Kibaoni-Wazo Hill-Goba-Mbezi Mwisho (km 20), kwa gharama ya Sh bilioni 6.7. Akifafanua zaidi, Ngusa anasema miradi mingine iliyokamilika ni pamoja na barabara ya Kilungule (Maji Chumvi)- External/Mandela km 3.3, ambapo mradi huo ulikamilika mwaka 2015 kwa gharama ya Sh bilioni 4.4. Anasema mradi wa barabara ya Kimara Baruti-Msewe (km 2.6) uliopaswa kukamilika mwaka 2016, umeshindwa kukamilika kwa wakati kutokana na kutokuwepo kwa nafasi ya kujenga barabara, ambapo hata hivyo hadi kufikia Septemba 30, mwaka huu, mradi huo umefikia asilimia 80 ya utekelezaji wake. Mhandisi Ngusa anasema awamu ya tatu ya utekelezaji wa miradi hiyo ulioanza kutekelezwa mwaka 2016 na 2017, unahusisha ujenzi wa barabara za Kifuru-Msigani, Goba-Makongo na Goba-Madale zenye urefu wa kilomita 14.1 na unatarajia kukamilika mwanzoni na mwishoni mwa mwaka 2018. “Miradi ya barabara ya Goba-Madale na Goba-Makongo hadi kufikia Septemba 30, mwaka huu imekamilika kwa asilimia 50-52 wakati ule wa Kifuru-Msigani umekamilika kwa asilimia 87, malengo ni kuhakikisha kuwa miradi hii inakamilika kwa wakati kwa kuzingatia ubora na viwango tulivyojiwekea,” anasema. Anasema baadhi ya changamoto inayokabili miradi hiyo ni pamoja na baadhi ya nyumba zinazohitaji fidia, ambapo hata hivyo Tanroads kwa kushirikiana na Wakala wa Barabara Mijini na Vijijini (Tarura), zimeanza zoezi la uthamini na malipo yatalipwa na Ofisi ya Rais-Tamisemi. Anasema Serikali pia inaendelea na ujenzi wa barabara za Msongola-Mbande (km 1), Ununio-Mbweni (km 1), Kitunda-Kivule (km 3.2), Dege-Gomvu (km 1) na inatarajia kuanza awamu ya nne ujenzi wa barabara za Msigani-Mbezi mwisho (km 2) na Makongo-Ardhi (km 5) wakati wowote kutoka sasa kutegemeana na upatikanaji wa fedha. Kukamilika kwa miradi hiyo kutasaidia kuongeza tija na ufanisi katika kuchochea kasi ya maendeleo katika Jiji la Dar es Salaam na Taifa zima kwa ujumla, hasa tukizingatia zaidi ya asilimia 80 ya pato la ndani la Taifa linachangiwa na Jiji la Dar es Salaam.	1
747	 MILANGO iko wazi kwa Watanzania kuuza bidhaa za kilimo kutoka nchini kwenda soko la Jumuiya ya Maendeleo Kusini mwa Afrika (SADC).Aidha ni ruksa kwa watan- zania kuingiza bidhaa hizo za kilimo kutoka nchi hizo. Hata hivyo, wanaofanya biashara hiyo wametakiwa kuzingatia ubora wa bidhaa zinazopelekwa nje ili kuwa na ushindani katika soko.Akizungumza katika mkutano wa siku mbili wa wafanyabiashara wa nafaka ndani na nje ya nchi, wasindikaji, wasafirishaji na wamikiki wa maghala, Waziri wa Kilimo, Ja- phet Hasunga alisema ruhusa ya mazao kuuzwa nje ni kwa lengo la kuongeza uzalishaji uwe wa tija na pia kuongeza ajira wa vijana.“Sasa hivi hatufungi masoko, tunataka kila kinachopatikana tukiuze, na cha huko tukilete ili vijana wapate ajira, tunataka mazingira wezeshi katika biashara... tusizuie masoko lakini tusiuze kesho tukasema njaa,” alisema Waziri Hasunga.Mkutano huo ni kwa ajili ya kujadili kwa pamoja namna bora ya kutumia vizuri fursa zilizopo katika kukuza sekta ya nafaka hususani masoko pamoja na changamoto zake na kutafutia ufumbuzi.Tathmini iliyofanyika hivi karibuni na Wizara hiyo, inaonesha kuwa uzalishaji wa mazao ya chakula ulifikia tani milioni 16.4 kati ya hizo, tani milioni tisa ni za mazao ya nafaka na tani milioni 7.4 ni mazao yasiyo nafaka.	1
748	 Katika mchezo huo uliochezwa kwenye Uwanja wa Taifa Dar es Salaam juzi, Yanga iliibuka na ushindi kiduchu wa bao 1-0, ambao uliwapandisha kileleni mwa msimamo wa Ligi Kuu Tanzania Bara kwa tofauti ya mabao huku Azam FC ikiangukia katika nafasi ya pili baada ya kutoka sare na African Sports ya Tanga.Akizungumza baada ya mchezo huo Pluijm alisema kikosi chake kilicheza mchezo mzuri na kufanya mashambulizi ya kushtukiza ambayo yalikuwa yakidhibitiwa na wapinzani hao.“Nafurahi kwamba tumepata matokeo ambayo ndio muhimu kwetu, lakini wapinzani wetu walicheza vizuri pia na nafurahia ushindani waliotuonesha,”alisema.Katika mchezo huo, Yanga walikuwa wakishambulia sana na kucheza kwa pasi nyingi ili kupata matokeo lakini walionekana kubanwa na Ndanda ambao mara nyingi walionekana kucheza kwa kuzuia na mashambulizi yao yakiwa machache.Pluijm alisema muhimu kwao ilikuwa ni kupata ushindi na hilo lilifanikiwa kwani malengo yao ni kuendelea kufanya vizuri katika michezo ijayo kuhakikisha wanabaki kileleni.Yanga ina mchezo dhidi ya Majimaji utakaochezwa kesho kutwa kwenye Uwanja wa Taifa Dar es Salaam.Kwa upande wa Kocha wa Ndanda FC, Hamimu Mawazo alisema ameridhishwa na kiwango kilichooneshwa na wachezaji wake katika mchezo huo.“Mchezo ulikuwa ni mzuri, timu yangu ilicheza vile ambavyo niliwatuma, kwa hiyo kazi ambayo niliwatuma wameifanya, nawapongeza sana wachezaji wangu,”alisema.Mawazo alisema pia ameridhishwa na uchezeshaji wa mwamuzi wa mchezo huo, hivyo haoni sababu ya kulalamika kama ambavyo baadhi ya wachezaji wake walikuwa wakitupia lawama kuwa mchezo haukuwa wa haki. Mchezo huo ulichezeshwa na mwamuzi wa kati, Mathew Akrama akisaidiwa na wa pembeni John Kanyenye na Joseph Pombe.	2
749	 Mechi hiyo iliyopangwa kuchezwa kwenye Uwanja wa Eldorado, Johannesburg ni ya kwanza tangu timu hiyo ipige kambi nchini humo wiki iliyopita kujiandaa na mechi dhidi ya Algeria katika kuwania kufuzu michuano ya Kombe la Dunia Urusi mwaka 2018.Awali, ilikuwa icheze mechi ya kirafiki na timu ya chuo cha Pretoria inayoshiriki Ligi Kuu ya ABSA, lakini ikafutwa na Chama cha soka nchini humo (SAFA) kuipa nafasi hiyo timu ya vijana.Akizungumza na gazeti hili kwa njia ya mtandao jana, Mkwasa alisema amefanya mazoezi na kikosi chake ana imani mechi ya leo itamsaidia kuona wapi panahitaji marekebisho. “Ndio tutacheza mechi na timu ya vijana, naona sio mbaya kuliko kufanya mazoezi na kuja moja kwa moja kwenye mechi bila kujipima na mechi, naamini mechi hii itakuwa msaada mkubwa kwetu benchi la ufundi kuona wapi turekebishe,” alisema.Alisema hali ya kambi inakwenda vizuri na anafurahi kuona mabadiliko kila wanapofanya mazoezi. “Timu ipo tayari kucheza na Algeria tunafahamu ugumu na umuhimu wa mechi hii hivyo tunajitahidi tuwezavyo kupata matokeo mazuri,” alisema. Kikosi cha Taifa Stars kinatarajiwa kurejea nchini keshokutwa kabla ya kushuka uwanja wa Taifa Jumamosi kumenyana na Algeria.	2
750	TEHRAN- IRAN IRAN imetoa msimamo wake mpya ikisema itapunguza zaidi kuzingatia majukumu yake chini ya makubaliano ya kinyuklia na mataifa yenye ushawishi mkubwa zaidi duniani na kuongeza kiwango cha urutubishaji wa madini ya Urani kuliko kile kilichokubaliwa cha kutengeneza mafuta ya vinu vya nyuklia. Baadhi ya wachambuzi wa masuala ya kidiplomasia wanasema msimamo huo mkali wa Iran unaashiria kuchukizwa zaidi na matokeo ya changamoto inazokabiliana nazo za ongezeko la shinikizo la vikwazo kutoka Marekani. Katika mkutano na Waandishi wa habari, maofisa wakuu wa serikali ya Iran wamesema kuwa Iran itaendelea kupunguza uzingatiaji wake wa mkataba huo baada ya kila siku 60 iwapo mataifa yaliotia saini mkataba huo hayatachukua hatua za kuilinda dhidi ya vikwazo vya Marekani. Pamoja na msimamo wake huo imeaacha mlango wazi kwa ajili ya  ufumbuzi wa kidiplomasia. Katika dalili ya kuongezeka kwa wasiwasi kutoka kwa mataifa ya Magharibi, Rais wa Ufaransa Emmanuel Macron amesema yeye na Rais wa Iran, Hassan Rouhani wamekubaliana kutafuta namna ya kuanzisha tena mazungumzo kuhusiana na suala hilo kufikia Julai 15, mwaka huu. Pamoja na hayo Macron amemuonya Rouhani, kwamba ana wasiwasi mkubwa kuhusu kuendelea kudhoofishwa zaidi mkataba wa nyuklia wa Iran uliofikiwa mwaka 2015 na kuonya kuwa madhara yatafuata Macron aliyasema hayo alipozungumza na Rouhani, siku moja kabla ya Iran kujiandaa kuongeza urutubishaji wa madini ya urani kupita kiwango kilichowekwa katika makubalino yake na mataifa makubwa. Amesema anataka kuweka msukumo wa kufanyika mazungumzo kuanzia sasa na Julai 15, kwa lengo la kuzirudisha pande zote katika meza za mazungumzo. Katika taarifa iliyotolewa na ofisi ya rais wa Ufaransa Macron ilieleza; ” Rais ameonesha wasiwasi mkubwa, kutokana na hatari viashiria vya udhoofishiji wa mkataba wa nyukilia wa mwaka 2015, na madhara ambayo yatakufuata,”  Hata hivyo taarifa hiyo haikuwekwa wazi madhara ambayo inayazungumzia.  Wanadiplomasia wa Umoja wa Ulaya wamesema kuendelea kukiukwa zaidi kwa mkataba huo, kunaweza kusababisha mtibuano wa muundo wa maazimio ndani ya mkataba wenyewe upande wa Ulaya yaani Ufaransa, Uingereza na Ujerumani. Jambo ambalo wanasema linaweza kuchangia kuzushwa kwa uwekwaji wa vikazo vya Umoja wa Mataifa. Iran imetoa takwa la kuyataka mataifa ya Ulaya kufanya jitihada zaidi, katika kuhakikisha inapata manufaa ya kiuchumi, na hasa katika sekta yake ya mafuta ambayo Marekani imekuwa ikiilenga. Macron amesema pamoja na Iran kutoa tarehe ya mwisho ya Julai 7, lakini amekubaliana na Rouhani kufanyika jitihada kuanzia sasa hadi Julai 15, kurejesha mazungumzo kwa pande zote. Hata hivyo kwa upande wa Iran, haujaonekana kuunga mkono mazungumzo hayo kama vikwazo vyote ilivyowekewa havijaondolewa.  Katika  televisheni ya umma ya Iran, Rais Rouhani amesikika akisema kuondolewa kwa vikwazo kwa taifa lake kutatoa fursa wa mwelekeo mpya. DW	0
751	NA CHRISTOPHER MSEKENA MSANII wa muziki wa hip hop nchini, Claudia Lubao ‘Chemical’, amewataka wasanii wa kike wafanye vitu vinavyoonekana vigumu kufanywa na wanawake ili wadhihirishie umma sera ya haki sawa kwa wote. Chemical alisema mabinti wengi wanahofu ya kufanya aina hiyo ya muziki kwa sababu inaeleweka kuwa muziki ni kwa ajili ya wanaume pekee kitu ambacho si sahihi. “Kikubwa ni kuthubutu na kufanya kile tunachokipenda bila kujali kitapokelewa kwa mtazamo gani kama mimi nafurahi kuwa msichana ninayeshindana na wavulana kwenye muziki wa hip hop na hii yote kwa sababu niliamini uwezo wangu,” alisema Chemical.	4
752	MREMBO na mjasiliamali ambaye pia ni balozi wa kujitolea wa Mpira wa Kikapu ndani na nje ya nchi, juzi alikuwa alijiachia na wakongwe wa muziki barani Afrika, Yvonne Chakachaka na Olivia Mtukudzi katika sherehe ya Siku ya Wakongwe Afrika (Legends Night) uliofanyika jijini Johanesburg, Afrika Kusini. Jokate ambaye alikuwa nchini humo kushuhudia mechi ya NBA Africa, ameliambia Show Biz kuwa Yvonne Chakachaka na Mtukudzi walialikwa kutumbuiza katika sherehe hiyo ya kuufurahia uafrika iliyojumuisha vyakula, mavazi na muziki wa zamani kutoka Afrika. “Kama unavyojua kuna game ya NBA Africa kwa hiyo jana  kulikuwa kuna siku ya malengend Afrika na Chakachaka na Olivia Mtukudzi walialikwa tukutumbiza tukisherherekea uafrika wetu,” alisema Jokate. Naye Yvonne Chakachaka katika moja ya picha alizoweka akiwa na Jokate katika mtandao wa Instagram alisema, “My new found daughter @jokatemwegelo, I am proud of you #forbes30under30,” kuonyesha kumkubali mrembo huyo.	2
753	 VATICAN CITY, VATICAN KIONGOZI wa Kanisa Katoliki Duniani, Papa Francisco, amesema adhabu ya kifo haikubaliki kwa hali yoyote ile na Kanisa hilo linapaswa kuanzisha kampeni ya kufuta adhabu hiyo. Mabadiliko hayo yametangazwa juzi na kuungwa mkono na wanaharakati wanaopinga adhabu ya kifo na kuwakasirisha wakosoaji wakubwa wa kiongozi huyo, waliosema hakuwa na haki ya kubadili kile kilichoandikwa kwenye Biblia na kufundishwa kwa karne nyingi katika Kanisa Katoliki. Kwa upande wake, Kanisa Katoliki limesema Papa Francisco amefanya mabadiliko ya mafundisho rasmi ya Kikatoliki kuonesha kwamba hukumu ya adhabu ya kifo haiwezi kamwe kutolewa, kwa sababu inakwenda kinyume cha ubinadamu. Shirika la Kimataifa la Kutetea Haki za Binadamu la Amnesty International, ambalo kwa miaka mingi limekuwa likipigania kuondolewa kwa adhabu hiyo, limeyapokea mabadiliko hayo kwa mikono miwili na kusema ni hatua muhimu ya kusonga mbele.	0
754	 Uongozi huo wa Yanga umeenda mbali zaidi na kudai kuwa wana ushahidi wa wazi kuwa baadhi ya viongozi wa serikali, TFF na baadhi ya wanachama wao wana nia ovu ya kuhakikisha Yanga inasambaratika.Akizungumza jana, Katibu Mkuu wa Yanga Baraka Deosdedit, alisema hawaitambui Kamati ya Uchaguzi ya TFF wala mchakato ulioanza na kuwashangaa wanachama ambao tayari wamechukua fomu TFF na kwamba uchaguzi wa Yanga utafanyika Juni 11 mwaka huu.“TFF haina leja ya Yanga, inajuaje hao waliochukua fomu kuwa ni wanachama halali wa Yanga, hawatambui uongozi Yanga, lakini TFF hiyohiyo imeomba fedha Sh milioni 11 kwa ajili ya usimamizi wa uchaguzi wa Yanga. “Yanga hatuwezi kuwapa fedha hizo na badala yake tutazielekeza kwenye kamati yetu ya uchaguzi, ambayo Mwenyekiti wake atateuliwa na Bodi yetu ya wadhamini muda wowote kuanzia kesho, ” alisema Baraka.Naye Mkuu wa Idara ya Habari na Mawasiliano wa Yanga, Jerry Muro alisema: “TFF imemwaga mboga, basi sisi tutamwaga ugali, tunawaambia wasithubutu kuingilia uchaguzi huu.'Kauli hiyo imekuja siku moja baada ya Kaimu Katibu Mkuu wa Baraza la Michezo la Taifa (BMT), Mohamed Kiganja kuitaka TFF kumuwajibisha ofisa wake kabla serikali haijaangusha rungu lake kwa ofisa huyo aliyedaiwa anahujumu uchaguzi wa Yanga. BMT inadai ofisa huyo amekuwa na mkakati wa kuhakikisha uchukuaji fomu unakwama na wanaotaka kuwania uongozi wananyimwa fomu.Kiganja alisema uchaguzi wa Yanga utafanyika kwa tarehe waliyopanga na si tofauti kwa kutumia kadi za mwaka 2010 na sio kadi mpya za Yanga.Baraka alitangaza uchaguzi mkuu wa klabu hiyo utafanyika Juni 11 mwaka huu, ambayo ni tofauti na Juni 25 iliyotangazwa na TFF. Baraka alisema fomu za wagombea zitaanza kutolewa leo huku kwa zile za Mwenyekiti na Makamu wake ni Sh 200,000, wakati zile za wajumbe ni Sh 100,000.“Kuchukua fomu ni kesho (leo) na kesho kutwa ni mwisho wa kuchukua fomu, Juni 4 mchujo wa awali kwa wagombea na kuwajulisha wagombea, ikiwa ni pamoja na kubandika kwenye mbao za matangazo orodha ya wagombea. “Juni 5 kipindi cha kupokea pingamizi, Juni 6 na 7 pingamizi zote zitapitiwa na kufanya usaili wa awali, na kupeleka majina TFF ili kuhakikiwa na kutolea maamuzi kwenye Kamati ya Maadili na kukata rufaa Kamati ya Rufaa ya TFF,” alisema na kuongeza kuwa Juni 7 hadi 10 ni kampeni na siku inayofuata uchaguzi.Hata hata hivyo, mchakato huo ni tofauti na uliotangazwa mapema na TFF, ambapo tayari wanamichezo tisa wamejitokeza kuchukua fomu kuomba nafasi mbalimbali.Kwa mujibu wa Ofisa Habari wa TFF, Alfred Lucas, waliochukua fomu kwa nafasi ya Makamu Mwenyekiti ni Aaron Nyanda na Tito Osoro, wakati wajumbe ni Edgar Chibura, Pasco Laizer, Mohamed Mattaka, Omary Said, Bakari Malima ‘Jembe Ulaya’ na Mchafu Chakoma.Nafasi ya Mwenyekiti hakuna aliyejitokeza. Lucas alisema jana kuwa Kamati ya Uchaguzi katika kikao chake cha kufanya tathmini kilisogeza mbele mchakato wa kuchukua na kurejesha fomu mpaka Jumatatu Juni 6, 2016 saa 10:00 jioni.Naye Mwenyekiti wa Kamati ya uchaguzi ya TFF, Aloyce Komba alipoulizwa jana kuhusu msimamo wa Yanga alisema: “Mimi naendelea na mchakato wangu kama kawaida, huo uchaguzi wao wa chapuchapu mimi siufahamu, watajijua wenyewe.”Kwa upande wa Katibu Mkuu wa BMT, Mohamed Kiganja alipoulizwa kuhusu suala hilo alisema: “Sina taarifa zozote za Yanga, wajitangazie tarehe wasijitangazie watajuana na wanachama wao.”	2
755	 Na DINA ISMAIL-TUDARCo Ushindi wa  Technical Knockout  (TKO), alioupata bondia  Mtanzania  Hassan Mwakinyo,  dhidi ya bondia Mwingereza  Sam Eggington, umekuwa gumzo kwa mashabiki wa mchezo  huo duniani. Gumzo linatokana na mashabiki kutoamini kama Mwakinyo angeshinda, hasa kutoka na Eggington kuwa na rekodi nzuri zaidi, lakini matarajio yakawa tofauti. Dalili za Mwakinyiko kushinda zilioneka wazi tangu raundi ya kwanza ya mpambano huo, ambao haikuchukua muda mrefu alipomtwanga makonde mfululizo mpinzani wake, huku raundi ya pili akiendeleza kumsukumiza makonde bila majibu, kabla ya mwamuzi Kevin Parker kumnusuru Eggington kwa kumaliza pambano. Mwakinyiko (23) alimshinda Eggington (25) mwishoni mwa wiki iliyopita katika sekunde ya 45 ya raundi ya pili ya pambano lilisilo la ubingwa uzito wa kati lililofanyika katika Uwanja wa Arena Birmingham, mjini Birmingham, England. Mpambano huo ulikuwa wa utangulizi kabla ya pambano kuu lililowakutanisha Amir Khan na Samuel Vargas, ambalo Khan alishinda kwa pointi. Na Mwakinyo baada ya ushindi huo atapanda tena ulingoni Oktoba 20, kuzipiga na mwenyeji Wanik Awdijan Ukumbi wa Alex Sportcentrum mjini Nuremberg, Ujerumani, katika pambano la kuwania taji la vijana la IBF uzito wa Middle. Pambano hilo lilikuwa la tatu Mwakinyo kupigana nje ya Tanzania, akiwashinda kwa mara ya pili baada ya kumshinda pia kwa TKO Anthony Jarmann wa Namibia Agosti 8, mwaka jana, ukumbi wa Grand Palm Hotel mjini Gaborone, nchini Botswana. Na Mwakinyo baada ya ushindi huo wa jana atapanda tena ulingoni Oktoba 20, kuzipiga na mwenyeji Wanik Awdijan ukumbi wa Alex Sportcentrum, mjini Nuremberg, Ujerumani, katika pambano la kuwania taji la vijana la IBF uzito wa Middle. Ushindi huo umemfanya Mwakinyo kujiamini zaidi, ambapo vyombo mbalimbali vya habari vilimnukuu akidai kwamba anamtaka Khan. Desemba 2, mwaka jana, Mwakinyo alipoteza kwa pointi mbele ya mwenyeji, Lendrush Akopian ukumbi wa Krylia Sovetov mjini Moscow, Urusi. Mwakinyo aliushangaza ulimwengu wa masumbwi kwa kumtandika Mwingereza Sam Eggington mwenye miaka 25 katika raundi ya pili, amesema yupo tayari kupambana na Khan. Wakati Mwakinyo akiwa na rekodi hiyo, ameshinda mapambano 11 na kupigwa mawili, mpinzania wake alikuwa ameshinda mapambano 24 na kupigwa manne. Eggignton pia ni bingwa wa zamani wa Uingereza, Ulaya na nchi za Jumuiya ya Madola. Mara baada ya ushindi huo, Mwakinyo alisikika akiimba kuwa anataka kupambana na bondia mwingine kutoka Uingereza, Kell Brook. “Yeye (Eggington) aliingia ulingoni akiwa mwenye kujiamini sana. Nilitaka kuonesha uwezo wangu, sisi wengine ni mabingwa pia lakini hatuonekani kutokana na mzingira tunayoishi,” alisema Mwakinyo baada ya pambano hilo na kuongeza: “Nimefurahi sana kwa ushindi huu na nimeionesha dunia uwezo wangu halisi. “Sasa nataka kupambana na Kell Brook na nikishamchapata namtaka Amir Khan.” Alipoulizwa kama wataweza kustahimili nguvu za Brook akajibu kwa kujiamini: “Kwani wanionaje?” Bondia huyu wa Tanzania, wengi hawakuwa wakimfahamu, lakini uwezo wake kwa sasa umeanza kushangaza na kufuatiliwa na wengi kwenye medani ya masumbwi. Mwakinyo anaweza kuwa lulu kwa kupeperusha vyema Bendera ya  Tanzania, iwapo Serikali itashirikiana naye katika kuhakikisha anafanya vizuri zaidi katika mapambano yake mengine yajayo.	2
756	 Waziri Mkuu Kassim Majaliwa ametoa zawadi ya Sh 200,000 kwa askari wa Kikosi cha Kutuliza Ghasia (FFU), Alphonce Mwambinga wa mjini Iringa, aliyemdhibiti na kumuua nyoka mkubwa aliyekuwa akielekea jukwaa kuu, wakati kiongozi huyo wa serikali akizindua mradi wa usanifi shaji lugha ya alama Tanzania. Mradi huo unalenga kukusanya alama mbalimbali kutoka mikoa mbalimbali nchini ili kutengeneza alama moja, itakayotumiwa na viziwi. Uzinduzi wa mradi ulifanyika katika Uwanja wa Kichangani na ulifanyika baada ya Waziri Mkuu kuzungumza na watumishi wa Halmashauri za Manispaa ya Iringa na Wilaya ya Iringa. “Wakati tukiendelea na shughuli yetu hii ya uzinduzi wa mradi huu, kuna joka kubwa lilikuwa linakuja jukwaani. Sijui lilitumwa ili limdhuru nani, nashukuru Mungu alikuwa pamoja nasi na katika hali ya ushujaa, askari huyo alimkanyaga nyoka huyo hadi kifo chake bila kuleta taharuki kwa wananchi,” alisema Waziri Mkuu.Majaliwa alisema joka hilo ambalo halikueleweka limetokea upande gani wa uwanja huo, lingeweza kuleta madhara makubwa kwa wananchi waliokuwepo uwanjani hapo, kama lisingedhibitiwa.“Joka kubwa kweli kweli na kama lisingedhibitiwa nadhani hali ya uwanja huu ingekuwa mbaya sana. Nashukuru limeuawa, tuombe lirudi huko huko kwa waliolituma,” alisema huku baadhi ya watu waliokuwepo uwanjani hapo wakishangazwa na taarifa hiyo. Juhudi za kumpata askari huyo kuzungumzia tukio hilo, hazikuweza kuzaa matunda, kutokana na kubanwa na majukumu ulinzi wa kiongozi huyo, hata hivyo baadhi ya watu walioshuhudia tukio hilo walilifananisha tukio hilo na matukio ya kishirikina. “Nyoka yule alitokea upande wa kulia wa jukwaa, sehemu ambayo kulikuwa na watu wengi. Cha kushangaza nyoka huyo tumemuona baada ya kudhibitiwa na askari huyo,” alisema mmoja wa mashuhuda hali aliyejitambulisha kwa jina la Augustino. Augustino alisema kwa jinsi eneo hilo lilivyokuwa na watu wengi, isingekuwa rahisi kwa nyoka huyo kufika karibu na jukwaa hilo bila kuonekana. “Huenda nyoka huyu ni wa kutumwa, na alitumwa kuleta madhara fulani kwa viongozi waliokuwepo katika jukwaa hilo,” alisema. Hata hivyo, Jackson Mduda kijana mwingine aliyemuona nyoka huyo wakati akidhibitiwa, alikuwa na mawazo tofauti. Alisema; “huenda nyoka huyo alijificha chini ya jukwaa, baada ya watengenezaji wa jukwaa hilo kumaliza kulisimika usiku wa kuamkia siku ya tukio.” Mduda alisema , huenda baada ya kujificha nyoka huyo alilazimika kutoka chini ya jukwaa hilo, kukimbia sauti za watu mbalimbali akiwemo Waziri Mkuu, zilizokuwa zikisikika kupitia hotuba zao wakati wa shughuli hiyo na katika harakati zake hizo ndipo akakutana na miguu ya askari huyo mkakamavu. Katika hatua nyingine, Waziri mkuu amewaonya watendaji kata na askari nchini, ambao wamekuwa wakishindwa kuzifikisha sehemu husika kesi za watu waliowapa ujauzito wanafunzi. Amesema watakaobainika, watachukuliwa hatua kali za kisheria. Alisema hayo juzi jioni alipohutubia wananchi kwenye mkutano wa hadhara katika Uwanja wa Ilula Sokoni Kata ya Nyalumbu wilayani Kilolo katika ziara yake ya kikazi mkoani Iringa. “Wanafunzi bado wanaendelea kupewa ujauzito na kukatishwa masomo yao huku watu waliohusika na vitendo hivyo wakishindwa kuchukuliwa hatua stahiki kwa sababu baadhi ya watendaji na askari wamezikalia kesi zao na kushindwa kuwafikisha polisi… watoto wa kike lazima walindwe ili wamalize masomo yao waje kulitumikia taifa lao. Serikali imeweka sheria kali ya kumlinda mtoto wa kike lengo ni kumuwezesha amalize masomo yake ili aweze kujikwamua kiuchumi na aondokane na utegemezi,” alisema. Waziri Mkuu alisema watoto wa kike, wanatakiwa kuheshimiwa katika jamii na adhabu iliyowekwa na serikali ni kifungo cha miaka 30 jela kwa mtu atakayemuoa, kumpa ujauzito na hata anayekutwa naye nyumbani kwako au katika nyumba ya wageni	1
757	NA KYALAA SEHEYE, NI msichana mrembo, mdogo mwenye makeke awapo jukwaani. Ukimsikiliza sauti yake kwa makini, utagundua kuwa binti huyu amedhamiria kuingia kwenye muziki wa Bongo Fleva na kuwapa joto la nguvu mastaa wa kike wanaotesa kwenye game. Huyu si mwingine bali ni Faustina Charles Mfinanga ‘Nandy’ (19) ambaye kwa kasi aliyoanza nayo ni kama amepiga hodi kimwendokasi express! Hana utani, anataka njia. Chipukizi huyu ambaye kwa sasa anatesa na kibao chake ‘Nagusagusa’ ambacho ametoa sanjari na video yake inayosumbua kwenye vituo mbalimbali vya runinga na mitandao ya kijamii hasa Youtube amesema, anatamani kuwa na mafanikio makubwa kimataifa. Tofauti na wasanii wengine wanaochipukia ambao wamekuwa na kawaida ya kuingia kwenye game kwa kuwashirikisha mastaa wanaotesa kwenye fani, Nandy yeye ameimba mwenyewe mwanzo mwisho. Akizungumzia hilo, Nandy anasema ameamua kufanya hivyo ili kujitambulisha kivyake, huku akieleza hofu yake ya kufunikwa na msanii ambaye angemshirikisha. “Nilitaka nitoke kivyangu, lakini si vibaya kufanya kolabo. Nilichohofia ni kwamba, unaweza kufunikwa na staa. Naona huwa inakuwa na maana kufanya ngoma yako ya utambulisho peke yako, watu wakikuelewa, sasa unaweza kufanya kolabo na msanii mwingine, hiyo ndiyo sababu kubwa iliyonifanya niamue kutomshirikisha msanii mkubwa kwanza,” anasema na kuongeza: “Hata staili yangu ni ya tofauti… ndiyo maana nikaamua kuja na staili ya mavazi tofauti na wasanii wengine wa Bongo ambao wamekuwa wakivaa mavazi ya kuiga wasanii wa majuu. “Kwangu mimi Uafrika una nafasi zaidi, najua nikiwa na mavazi yanayowakilisha Afrika na Tanzania, itakuwa rahisi kupenya katika majukwaa ya kimataifa. Ndivyo ninavyofanya na ninaamini kutakuwa na mafanikio, hata kama si sasa, lakini baadaye yatakuja.” MY STYLE: Mwanamuziki gani wa kike anayekunyima usingizi? NANDY: Hakuna kwakweli… na kwasababu nimekuja kikazi, naamini siku moja naweza kuwa msanii mkali kuliko wote wa kike nchini. Lakini wapo ninaokubali muziki wao. MY STYLE: Kama binti, umepitia vikwazo gani katika game? NANDY: Nimepitia vikwazo vingi sana, ila kubwa ni ushindani wa kikazi baina ya wasanii kwa wasanii na hilo naamini mimi nitafanikiwa kwa kuwa nina mwanzo mzuri. MY STYLE: Nandy unaye mpenzi? Na kama huna unapenda mpenzi wako awe na sifa zipi? NANDY: Sina mpenzi kwa sasa, ila nitakapoamua kuwa na mpenzi basi anatakiwa awe mcha Mungu kwelikweli, siyo wa maigizo. Pia awe mwenye kujiheshimu, huyo ndiye nitakayempa nafasi. MY STYLE: Tukio gani ambalo lilikuumiza na hutalisahau maisha mwako? NANDY: Niliumia sana pale nilipofanya wema kwa mtu niliyempenda na kuchukua kosa langu moja nililotenda kwake kama fimbo ya kunichapia. MY STYLE: Kwa kawaida huwa unatumia manukato ya aina gani? NANDY: Sipendi kuwa na harufu kali hadi ikamkera mwingine, napenda perfume iliyotulia, ndiyo maana nikachagua Nick Minaj. MY STYLE: Vipi kwa upande wa magari, unatamani kumiliki gari aina gani? NANDY: Kwakweli Lexus Harrier ndiyo gari ambalo linaniumiza kichwa, naamini ipo siku nitamiliki mkoko huo wa ndoto zangu. MY STYLE: Je, unapenda kuvaa vito vya madini ya aina gani? NANDY: Mimi na Gold hunitoi aisee. Nayapenda kwa sababu hata ukivaa nguo za asili, ukiweka vito vya madini hayo yanakubali na kuleta mvuto wa aina yake. MY STYLE: Ukipewa ofa ya kutembelea mji wowote duniani, ungependa mji ganii? NANDY: Haraka sana ningetaja Dubai, nahisi huko akili yangu ingepata burudani na ningepata mapumziko mazuri. Napenda vivutio vya mji huo. MY STYLE: Asante sana Nandy kwa ushirikiano wako. NANDY: Nashukuru pia dada yangu, karibu tena siku nyingine.	4
758	 SERIKALI imesema itaendelea kuuheshimu na kuukimbiza Mwenge wa Uhuru kwa kuwa umetokana na maono ya Baba wa Taifa, Mwalimu Julius Nyerere, ni alama muhimu ya mapambano dhidi ya ukoloni na alama ya uhuru wa Taifa la Tanzania. Mwenge huo utazimwa leo mkoani Lindi ambapo Rais John Magufuli akitarajiwa kuwa mgeni rasmi kwenye uzimaji huo.Miongoni mwa mambo Mwalimu Nyerere aliyasisitiza ni taifa la Tanzania kuendelea kuwa na umoja, uzalendo, kujitegemea na kupambana na maadui watatu ambao ni ujinga, maradhi na umaskini.Hayo yalibainishwa jana mkoani Lindi na Waziri wa Nchi Ofisi ya Wa- ziri Mkuu, Sera, Bunge, Ajira na Watu wenye Ulemavu, Jenista Mhagama, alipofungua Mdahalo wa Miaka 20 ya Kumbukizi ya Baba wa Taifa Katika Kilele cha Mbio za Mwenge na Sherehe ya Wiki ya Vijana Kitaifa. Waziri Mhagama aliutaja Mwenge wa Uhuru kuwa miongoni mwa tunu muhimu ambazo Baba wa Taifa aliziacha kwani Mwenge wa Uhuru ni alama ya mapambano dhidi ya ukoloni na uhuru wa taifa la Tanzania na umeendelea kulifanya taifa kuwa pamoja. Alisema Mwaka 1958 Mwalimu Nyerere alipochaguliwa kuwa Mjumbe katika Baraza la Kikoloni la Kutunga Sheria, ndoto yake ilikuwa kuona Tanganyika na Afrika nzima zinakuwa huru.Katika hilo, Mhagama alinukuu maneno ya Baba wa Taifa aliyoyasema kuhusu Mwenge wa Uhuru kabla ya kupata uhuru, “Sisi watu wa Tanganyika tunataka uhuru wetu, mkitupatia, tutauwasha Mwenge wa Uhuru na kuuweka juu ya Mlima Kilimanjaro, umulike ndani na nje ya mipaka yetu, ulete tumaini pale ambapo hakuna matumaini, upendo mahali palipo na chuki, heshima palipojaa dharau.” Alisema maneno hayo aliendelea kuyarudia kila wakati na Mwaka 1959 akiwa katika kikao cha Baraza la Umoja wa Mataifa aliyarudia ili kuwa- fanya Wakoloni watambue kwamba alidhamiria kuwa Tanganyika ilitaka uhuru wake. Mhagama alisema kuwa katika hotuba yake siku ya uhuru, Baba wa Taifa aliwatangazia Watanganyika na dunia nzima akisema “Sasa tumekwisha kuwasha Mwenge na kuuweka juu ya Mlima Kilimanjaro, umulike ndani na nje ya mipaka yetu, ulete matumaini pale ambapo hakuna matumaini, ulete upendo palipo na chuki, ulete heshima mahali palipo na dharau.”Waziri huyo pamoja na watoa mada wengine waliwasisitiza vijana kumsoma Mwalimu Nyerere ili kujua fikra zake na kumuenzi kwa vitendo na kwa dhati ya mioyo yao. Matunda na faida za Mwenge wa Uhuru Kwa mujibu wa Waziri Mhagama, Mwenge wa Uhuru umekuwa na matunda na faida muhimu kwa taifa ikiwemo kudumishwa kwa Muungano ambao aliuita Muungano kielelezi Afrika na dunia nzima, ukombozi wa Bara la Afrika kwa kuzisaidia nchi nyingi kupata uhuru, kujenga umoja wa kitaifa kwa kutumia Lugha ya Kiswahili. Alizitaja faida zingine za Mwenge wa Uhuru kuwa umebaki kuwa chom- bo cha kujenga undugu, maelewano na mshikamano wa taifa, alama ya kupambana na ubaguzi, unyonyaji na rushwa, lakini pia umeendelea kubeba ujumbe wa kudumu wa kupiga vita Ukimwi, dawa za kulevya na malaria. Watoa mada Baadhi ya watoa mada akiwemo Galus Abeid alisema kuwa Mwenge wa Uhuru ulianza kukimbizwa kwa mara kwanza Juni 26, 1964 na ulikimbizwa na vijana wanne katika vituo vitano jijini Dar es Salaam.Alisema baadaye Mwaka 1965 ulikimbizwa na Brigedia Jenerali Moses Nnauye na baadaye ukaanza kukimbizwa kitaifa kila mwaka na kuzimwa siku ya Sherehe za Sabasaba ambayo ilikuwa siku ya kukumbuka kuzaliwa kwa Chama cha TANU.Kwa mujibu wa Abeid, Oktoba 14, 2000, Rais wa Serikali ya Awamu ya Tatu, Benjamin Mkapa, aliagiza Kilele cha Mbio za Mwenge wa Uhuru ziwe zinafanyika Oktoba 14 kila mwaka am- bayo ni Kumbukizi ya Baba wa Taifa. Naye Profesa Bernadeta Killian wa Chuo Kikuu cha Dar es Salaam alisema Mwenge wa Uhuru ambao ulianzishwa na Baba wa Taifa ni alama kuwa Tanzania ni nchi huru, unahamasisha uzalendo na utambulisho wa Mtanzania, unatambulisha utamaduni wa Mtanzania, unabainisha marafiki na maadui katika ujenzi wa taifa, unajenga umoja wa kitaifa hususani katika zama hizi za vyama vingi.Kwa upande wake Goodluck Ng’ingo aliwataka Watanzania kuunga mkono juhudi za Serikali ya Awamu ya Tano chini ya Rais John Magufuli za kupambana na hila za ukoloni mamboleo na ubeberu unaopinga juhudi za Serikali katika kuwaletea wananchi maendeleo. Alisema ukoloni mamboleo na ubeberu ndiyo silaha zinazotumiwa na mataifa makubwa duniani kupinga jitihada za nchi maskini za kutaka kujitegemea.Alisema hata Baba wa Taifa alipoanzisha Elimu ya Watu Wazima, alipingwa lakini Mwalimu alisimamia kidete uamuzi wake huo na kufanikiwa kwa kuwa asilimia 87 ya Watanzania walijua kusoma na kuandika.Ng’ingo alisema ukoloni mamboleo na ubeberu unazitawala nchi maskini kupitia misaada, mikopo au ushirikiano wa kiuchumi, kupitia viongozi waliotayari kutekeleza mipango yao na ndiyo maana Mwalimu aliupinga kwa kuwa ni mfumo usiolinufaisha taifa.	1
759	" 	    Na PATRICIA KIMELEMETA –DAR ES SALAAM   	RAIS wa Taasisi ya Afya (THS), Dk. Omary Chillo, amesema kila mwaka watu zaidi ya 40,000 wanaugua saratani.   	Akizungumza Dar es Salaam juzi, Dk. Chillo alisema ongezeko la idadi ya wagonjwa hao hapa nchini ni kubwa na kuhatarisha maisha ya wananchi.   	Alisema ongezeko hilo linatokana na sababu mbalimbali, ikiwamo ya matatizo ya maisha, vyakula na kutofanya mazoezi.   	“Kuna ongezeko kubwa la wagonjwa wa kansa kila mwaka na katika miaka ya hivi karibuni wamefikia zaidi ya watu 40,000, jambo linaloonyesha wazi kuwa ugonjwa huo ni tishio na kwamba wananchi wanapaswa kupewa elimu ili waweze kubadili mtazamo wa maisha kwa namna moja au nyingine,” alisema.   	Dk. Chillo alisema kati ya idadi hiyo, wagonjwa wa saratani ya shingo ya kizazi na saratani ya matiti ni kubwa kuliko  saratani nyingine, hali inayoonyesha wazi kuwa tatizo hilo ni kubwa na wananchi wanahitaji kupewa elimu ili waweze kubadili mfumo wa maisha.   	Pia alisema ugonjwa wa presha nao ni miongoni mwa magonjwa yanayoongezeka kwa kasi na takwimu za mwaka 2012 zimeonyesha ugonjwa huo umeongezeka hadi kufikia asilimia 26 na ugonjwa wa kisukari pia umefikia asilimia tisa.   	Alisema magonjwa hayo kwa ujumla katika kipindi cha miaka iliyopita yalikuwa yanawapata watu wazima kuanzia umri wa miaka 55 na kuendelea, lakini sasa hivi yameshuka hadi kufikia miaka 35 na watoto wadogo, jambo linaloonyesha wazi kuwa kuna haja ya kuangalia chanzo cha tatizo na kutoa elimu kwa wananchi."	1
760	"['Mshambuliaji wa zamani wa klabu ya Manchester United, Romelu Lukaku anadai kuwa sasa mpira unarudishwa nyuma na ubaguzi ""Tunarudi nyuma"" alisema hayo mara baada ya  mashaiki wa Cagliari kumtukana  wakati akichezea timu ya Inter Milan siku ya jumapili.', 'Tukio limetokea mara baada ya wachezaji wa Manchester United Paul Pogba na Marcus Rashford pamoja na mshambuliaji wa Chelsea Tammy Abraham kutukana katika mitandao ya kijamii.', '"" Sisi kama wachezaji tunapaswa kuungana na kutoa taarifa ya kukeme tabia hii,"" Lukaku alisema.', 'Mashabiki walisema kuwa wamejithatiti kutokomeza laana inayoathiri soka na ulimwengu kwa ujumla"".', 'Klabu ambayo mashabiki wake walitoa kauli ya kibaguzi imetoa tamko la kukemea tabia hiyo na kusema kuwa wanamuunga mkono  Lukaku na udai kuhaidi kupiga marufuku na kumchukulia yeyote atakayehamasisha tabia hiyo ya ubaguzi kwa sababu iko kinyume kabisa na miiko ya klabu yao.', 'Lukaku alianza kutukana mara baada ya pili na kusababisha ushindi wa goli 2-1.', 'Katika dakika ya 72, Lukaku alipofunga kwa goli penati ndio wakati wa maneno ya matusi yalipoanza.', '""Wachezaji wengi walikabiliwa na  matusi ya kibaguzi mwezi uliopita … na mimi pia nimekutana nayo jana,"" Lukaku alisema.', '""Soka ni mchezo ambao unawataka watu waufurahie na sio sehemu ya kunyanyapaliwa , tabia hii inautia aibu mchezo wetu . ', '""Mabibi kwa mabwana, mwaka 2019 badala ya kusonga mbele lakini sisi tunarudi nyuma.', 'Nina matumaini kuwa chama cha mpira wa miguu duniani vitachukulia hatua visa vyote ubaguzi .""', '""Mitandao ya kijamii kama Instagram, Twitter, Facebook inapaswa kufanya kazi vizuri na klabu za mpira wa miguu kila siku ili kuona namna wataweza kuwakabili watu wanaohamasisha ubaguzi wa rangi.', 'Tumekuwa tukilalamikia vitendo hivi kwa miaka mingi na hakuna hatua yoyote iliyochaguliwa.""', 'Lukaku ambaye ni mchezaji wa zamani wa United pamoja na Pogba na Rashford, wote wamelengwa  katika mitandao ya kijamii.', 'Mlinzi wa Chelsea Kurt Zouma alitukana siku ya jumamosi baada ya kuifunga   Sheffield United  , wakati huohuo  mchezaji mwenzake Abraham na  Yakou Meite wote walipokea ujumbe wa kibaguzi katika mtandao baada ya kukosa penati mwezi uliopita.', 'Bosi wa Chelsea Frank Lampard  amezitaka kampuni za mitandao ya kijamii kufanya kazi zaidi ya kukomesha tabia hiyo.', 'Ubaguzi dhidi ya Pogba: Wito watolewa wachezaji kususia mitandao ya kijamii', 'Mkufunzi wa timu ya soka upande wa akina dada nchini England Phil Neville amesema kuwa wachezaji wanapaswa kususia mitandao ya kijamii ili kutuma ujumbe mzito kwamba ubaguzi wa rangi hautakubaliwa.', 'Matamshi ya Neville yanajiri baada ya kiungo wa kati wa Manchester United Paul Pogba kupokea machapisho ya ubaguzi wa rangi mitandaoni kufuatai hatua yake ya kukosa penalti wakati wa mechi iliotoka sare ya 1-1 dhidi ya Wolves siku ya Jumatatu.', ""''Lazima tuchukue hatua mwafaka sasa kama jamii ya kandanda. Tumeona na wachezaji wangu katika mitandao ya kijamii, ligi ya Premia na mabingwa wameona'' , alisema Neville."", ""''Sijui kama jamii ya soka tunafaa kususia mitandao ya kijamii , kwa sababu Twitter haitachukua hatua yoyote, instagram haitafanya lolote - wanakutumia barua pepe wakisema kwamba watachunguza lakini hakuna kinachofanyika''."", '\ufeff']"	2
761	 KATIKA kusaidia utatuzi wa changamoto zinazoikabili sekta ya afya na elimu, benki ya NMB ilitenga Sh bilioni moja kwa mwaka kurejesha kwa jamii na wiki hii imetumia Sh. milioni 40 kutoa misaada ya vifaa vya ujenzi na elimu katika shule kwenye wilaya za mkoa wa Tanga.NMB ilikabidhi madawati na vifaa vya ujenzi vya Sh milioni 10 kwa shule mbili wilaya za Korogwe na Mombo na kutoa misaada kama hiyo wilaya za Handeni na Kilindi (Sh milioni tano kila wilaya).Wilaya nyingine za mkoa wa Tanga zilizonufaika na misaada hiyo ni Pangani (vifaa vya afya vya Sh milioni tano) na wilaya ya Mkinga (madawati, vifaa tiba na vifaa vya ujenzi vya Sh milioni 15).Kiasi hicho kinaifanya NMB kufikisha Sh milioni 900 mwisho wa mwaka huu ambao waliutengea Sh bilioni moja sawa na asilimia moja ya faida kutatua changamoto za kijamii katika elimu na afya Meneja wa NMB Kanda ya Kaskazini, Aikansia Muro alikabidhi viti na meza 50 kwa sekondari Kisaza ya Wilaya ya Handeni vilivyopokelewa na Mkuu wa Wilaya ya hiyo, Godwin Gondwe aliyeishukuru.Gondwe aliishukuru NMB kwa msaada mkubwa kwa shule wilayani mwake na kusema madawati hayo yametatua kero ya wanafunzi wa kidato cha tano na kuongeza hamasa ya kusoma na kukuza ufaulu huko.Mkurugenzi Mtendaji wa Halmashauri ya Wilaya ya Handeni,William Makufwe alisema ufaulu umekua kutoka asilimia 62.2 mwaka 2016 hadi asilimia 87.7 mwaka 2019 kufuatia mikakati ya serikali wilayani.Mkuu wa Shule ya Sekondari Kisaza, Leonard Mshana alisema kuwa changamoto ya madawati imetokana na shule hiyo kupangiwa wanafunzi wapya kwa kidato cha tano Septemba mwaka huu na kupitia Ofisi ya Mkuu wa Wilaya pamoja na Mkurugenzi wa Handeni, walipeleka maombi NMB.Wilayani Korogwe, Muro ndiye aliyekabidhi mabati 150 ya kuezekea na meza 52 na viti 52, vya thamani ya Sh milioni 10 kwa shule ya sekondari Patema na shule ya msingi Mkumbara zilizopo wilayani humo.Kaimu Mkurugenzi Mtendaji Halmashauri ya Wilaya ya Korogwe, Mandia Kihiyo alisema wamepokea msaada mkubwa wa NMB wanaounga mkono kwa dhati juhudi za Rais John Magufuli kutoa elimu bure.	1
762	NA MOHAMED KASARA-DAR ES SALAAM KIKOSI cha Wekundu wa Msimbazi, Simba, leo kitakuwa na kibarua kizito cha kusaka pointi tatu dhidi ya Ruvu Shooting katika mchezo wa Ligi Kuu Tanzania Bara, utakaochezwa Uwanja wa Taifa, Dar es Salaam. Simba inakamata nafasi ya tatu katika msimamo wa Ligi Kuu, ikiwa na pointi 20, nyuma ya Yanga, iliyoko nafasi ya pili na pointi 22 na Azam inayokamata uongozi wa ligi ikiwa na pointi 24. Vigogo hao wa Msimbazi wamejikita katika hatua hiyo, baada ya kucheza michezo tisa, ikishinda sita, sare mbili na kupoteza mmoja. Wekundu hao watashuka dimbani mara hii wakitoka kuichapa Alliance FC mabao 5-1 katika mchezo uliochezwa kwenye uwanja huo. Ruvu Shooting inayokutana na Simba, inashika nafasi ya 12, ikiwa na pointi 13, baada ya kucheza michezo 10, ikishinda mitatu, sare nne na kupoteza mitatu. Wanajeshi hao wa Jeshi la Kujenga Taifa (JKT), wataingia uwanjani wakiwa na morali ya juu iliyotokana na ushindi wao wa mabao 3-0 walioupata dhidi ya Singida United katika mchezo uliopita wakiwa nyumbani Uwanja wa Mabatini, Pwani. Lakini maafande hao wanaweza kuingiwa na mchecheto kama wataangalia rekodi yao ya msimu uliopita, ambao walipoteza pointi zote sita katika michezo miwili ya ligi hiyo. Katika mchezo wa mzunguko wa kwanza uliochezwa Agosti 26 mwaka jana, Simba iliishushia Shooting kipigo cha mabao 7-0, kabla ya kuibuka na ushindi wa mabao 3-0 katika mchezo wa mzunguko wa pili, Februari 4 mwaka huu, michezo yote ikipigwa  Uwanja wa Taifa, Dar es Salaam. Kocha Mkuu wa Simba, Patrick Aussems, alisema benchi lake la ufundi pamoja na wachezaji wao wamekubaliana kuhakikisha wanashinda kila mchezo ili kupata pointi nyingi zitakazowawezesha kutetea ubingwa walioutwaa msimu uliopita. Katika kuhakikisha hilo linatimia, Aussems amemtaka mshambuliaji wake, Emmanuel Okwi, kuacha ubinafsi wa kutaka kufunga hata katika mazingira magumu, badala yake awe mwepesi wa  kugawa pasi kwa wachezaji wenzake walioko katika nafasi nzuri zaidi. “Wachezaji wangu wote nimewafundisha mbinu za kufunga, mabao tunayopata ni machache, tofauti na nafasi ambazo tunatengeneza,  nimemwambia Okwi aache tabia ya uchoyo na kulazimisha kufunga hata sehemu ambayo amebanwa, na wenzake wapo katika nafasi nzuri. “Tunataka kuhakikisha tunashinda kila mchezo ili kuvuna pointi za kutosha kutetea ubingwa wetu, ni muhimu kujua kuwa wachezaji wanapokuwa uwanjani  wanahitaji ushirikiano ambao utaisaidia timu kushinda mchezo,” alisema kocha huyo raia wa Ubelgiji. Akizungumzia maandalizi ya kikosi chao, Ruvu Shooting, Ofisa Habari wa Shooting, Masau Bwire, alitamba kuwa kikosi chao kinawamudu vilivyo wapinzani wa Simba ambao watapambana nao katika mchezo huo utakaoanza  saa 1:00 usiku. “Kikosi chetu kipo ngangari kwa ajili ya kuhakikisha tunaibuka na ushindi katika mchezo huo, baada ya kufanikiwa kuilaza Singida mabao 3-0, nguvu zetu zote tumezielekeza katika mchezo dhidi ya Simba, wasitarajie watatupiga kizembe kama msimu uliopita, safari hii tunakuja kivingine, wajiandae kisaikolojia kupokea kichapo,” alisema Bwire. Patashika nyingine ya ligi hiyo itakuwa kati ya JKT Tanzania dhidi ya Tanzania Prisons, mchezo utakaoanza majira saa 8:00 mchana katika Uwanja wa Meja Jenerali Michael Isamuhyo, Dar es Salaam. Vinara wa ligi hiyo, Azam FC wataumana na Singida United, mchezo utakaochezwa Uwanja wa Namfua, Manispaa ya Singida. Vibonde wa ligi hiyo, Alliance FC, watakuwa na shughuli pevu ya kuhakikisha wanabakiza pointi tatu nyumbani mbele ya Coastal Union, mchezo utakaochezwa Uwanja wa Nyamagana, Mwanza. Nao Wakata miwa, Mtibwa Sugar watakabiliana na ndugu zao, Kagera Sugar, kwenye Uwanja wa Manungu Complex, Morogoro.	2
763	Safina sarwatt – Mwanga Kiongozi wa Mbio za mwenge wa uhuru kitaifa, Mzee Mkongea Ally, amekataa kuzindua mradi wa maji  Katika  kata ya Kwakoa wilayani Mwanga Mkoani Kilimanjaro, uliogharimu zaidi shilingi milioni 205, kutokana na kuwepo kwa ubadhilifu mkubwa wa fedha katika ujenzi wa mradi huo na kuagiza waliohusika watafutwe popote walipo ili wachukuliwe hatua za kisheria. Mzee Mkongea amesema kuwa baada ya kukagua mradi huo wamebaini kwamba  kuna ubadhilifu wa fedha katika ujenzi wa mradi huo kwani hauendani na fedha zilizotolewa na serikali na kwamba wametilia shaka utaratibu uliotumika katika ujenzi wa mradi huo kutokana na kwamba taarifa zinaonyesha kuna kandarasi lakini kuna taarifa inasema fedha zilitoka kwenye mfuko halmashauri. Amesema kuwa kuna watu waeindanganya Serikali ya Jamuhuri ya Muungano wa Tanzania na kutumia fedha za umma za kinyume na taratibu na kwamba utaratibu wa ujenzi unaelekeza kwamba vipimo vya  vifaa vya ujenzi unafanyika kabla ya ujenzi lakini hapa inaonyesha ujenzi ulianza kabla. “Tumeitilisha shaka ujenzi wa huu mradi kwasababu hiyo mwenge wa uhuru hauwezi kuzindua mradi huo wahusika wote watafutwe popote pale walipo wachukuliwe hatua za kisheria mara moja ,”alisema.  “Mkuu wa wilaya, Takukuru ninawapa wiki mbili  hakikisheni wahusika hao wote wamepatikana ili hatua za kisheria zichukuliwe Mwenge wa uhuru haumwonei mtu bali inatenda haki,”alisema. Kwa upande wake Mhandisi wa Maji wilaya ya Mwanga Musa Njuki, amesema kuwa ujenzi wa mradi huo ulianza mwaka 2017 ambapo fedha za ujenzi huo zimetoka serikali kuu pamoja halmasahuri . “fedha kutoka serikali kuu ni zaidi milion 205 na nyingine zimetoka kwenye mfuko wa halmashauri, binafsi nimehamia mwaka 2018 na nilikuta ujenzi ukiwa umekamilika,” amesema.	1
764	 MKUU wa Wilaya ya Shinyanga, Jasinta Mboneko amewaonya baadhi ya askari wa Kituo cha Polisi Kata ya Salawe kutumiwa na viongozi kwenda kuvuruga amani kwa wananchi, kinyume cha maadili ya kazi yao inayowataka kulinda usalama wa raia na mali zao.Inadaiwa diwani wa kata hiyo, Joseph Buyugu anawatumia baadhi ya askari kuonea wananchi hasa wanaofichua maovu kwenye mikutano ya hadhara ya viongozi wakuu kwa kuwapiga na kisha kuwatia mbaroni.DC Mboneko ambaye pia ni Mwenyekiti wa Kamati ya Ulinzi na Usalama alitoa onyo hilo juzi wakati alipofanya mkutano wa hadhara wa kusikiliza kero za wananchi na kuzitatua kwenye kata hiyo, ambapo hivi karibuni kulitaka kutokea machafuko ya amani kwenye eneo hilo. Alisema amesikitishwa na viongozi wa maeneo hayo kulitumia Jeshi la Polisi vibaya kutaka kuvuruga amani ya nchi na kujichukulia mamlaka ambayo yapo nje ya utawala wao kwa kuwapiga wale ambao wamekuwa wakifichukua maovu yao pamoja na kuwavunjia nyumba wananchi na kuharibu mali zao.“Jeshi la Polisi nawaonya msitumiwe na viongozi kuvuruga amani ya nchi ninyi kazi yenu ni kudumisha amani na kulinda usalama wa raia na mali zao na si vinginevyo, acheni kutumika kuonea wananchi pamoja na kuwaomba rushwa, kama mnaona mishahara yenu haitoshi acheni kazi,” alisema Mboneko. “Na nyie viongozi msiwe chanzo cha machafuko ya kuvuruga amani kwa wananchi, kazi yenu ni kuwatumikia na kutatua kero zao pamoja na kuwa hamasisha kwenye masuala ya maendeleo, na siyo kugeuka miungu watu na kuanza kuwaonea huku mkiwapiga, kuwavunjia nyumba zao, na kisha kuwasweka rumande,” aliongeza.Awali baadhi ya wananchi wa kata hiyo ya Salawe wakiwakilisha kero zao kwa mkuu huyo wa wilaya akiwamo Seke Nyeke na Dumila Hamis, alisema malalamiko yao mengi yalikuwa ni viongozi wa maeneo hayo akiwamo na diwani wamekuwa wakishirikiana na askari Polisi kuwaonea na ili kutoka rumande, lazima watoe kitu kidogo.Kwa upande wake, diwani Buyugu alikana tuhuma hizo za kulitumia Jeshi la Polisi kuvuruga amani huku Kamanda wa Polisi Wilaya ya Shinyanga, Claud Kanyolota akiwaonya askari hao kutorudia tabia hiyo na kubainisha malalamiko hayo atayafanyia kazi ili wachukuliwe hatua za kinidhamu.Mwenyekiti wa Halmashauri ya Wilaya ya Shinyanga, Ngassa Mboje alisikitishwa na kitendo cha diwani wa Salawe aliyechaguliwa na wananchi na matokeo yake kuwakandamiza huku tatizo hilo limkionekana analifanya kwa wale ambao ana chuki nao, jambo ambalo halifai na ni hatari alimuomba aache tabia hiyo ili wananchi waishi kwa amani.	1
765	 KAMATI ya Kudumu ya Bunge ya Ardhi, Maliasili na Utalii imesema ipo tayari kupitisha fedha kwa ajili ya kuendeleza Mradi wa Kuwezesha Umilikishaji Ardhi (LTSP) katika mikoa yote nchini, baada ya kuridhishwa na majaribio ya mradi huo kwenye wilaya tatu za Kilombero, Malinyi na Ulanga mkoani Morogoro.Mwenyekiti wa Kamati hiyo, Nape Nnauye alisema hayo hivi karibuni wakati akizungumza na wananchi wa Kijiji cha Mbuga, kilichopo wilayani Ulanga mkoani Morogoro.Kamati hiyo chini ya Mwenyekiti wake, ilipata fursa kutembelea wilaya za Ulanga na Kilombero kwa lengo la kukagua utekelezwaji wa Programu ya kuwezesha Umilikishaji Ardhi (Land Tenure Support Programme - LTSP) unaotekelezwa wilaya tatu za Ulanga Kilombero na Malinyi.Mwenyekiti huyo alisema, kutokana na muitikio mkubwa wa wananchi wa kujitokeza kupimiwa vipande vyao vya ardhi katika vijiji vya wilaya hizo tatu ni muhimu kwa mradi huo sasa ukaendelezwa kote nchini.Waziri wa Ardhi, Nyumba na Maendeleo ya Makazi , William Lukuvi aliyeambatana na kamati hiyo, aliwataka wasimamizi na watekelezaji wa mradi kuweka usawa wa kijinsi katika kufanikisha mradi huo ili wanawake nao wanufaike na ardhi.Mkuu wa Wilaya ya Ulanga, Ngollo Malenya aliuomba uongozi wa mradi huo kuongeza muda ili kukamilisha kwa baadhi ya vijiji ambavyo upimaji wake wa ardhi ulikuwa bado haujamalizika licha ya majaribio hayo kufikia ukingoni.Meneja wa mradi huo , Godfrey Machabe amesema lengo la mradi huo ni kupunguza ama kuondosha kabisa migogoro ya ardhi kwa kupima na kutoa hati za hakimiliki za kimila.Awali, Kamati ya Kudumu ya Bunge ya Ardhi, Maliasili na Utalii kabla ya kufanya ziara katika wilaya hizo ilipewa taarifa ya mkoa na Katibu Tawala wa mkoa huo, Clifford Tandari,ambayo ilionesha jumla ya mipaka ya vijiji 127 imepimwa.Licha ya mipaka ya vijiji hivyo pia jumla ya vipande vya ardhi 263,028 vimehakikiwa na kupimwa ikiwemo na migogoro mikubwa ya ardhi 58 ya mipaka ya vijiji imetatuliwa.	1
766	 WIKI iliyopita tulizungumzia umuhimu wa kuingiza Somo la Maadili ya Utumishi wa Umma, katika mitaala ya kozi za utawala wa umma, zinazotolewa na vyuo vikuu katika ngazi ya shahada ya kwanza.Leo tutazungumzia mafunzo ya maadili kwa watumishi wa umma kuanzia mafunzo ya awali pale wanapojiunga na utumishi wa umma, na mafunzo yanayotolewa mara kwa mara baada ya mafunzo ya awali, mpaka pale utumishi wao unapokoma.Katika makala yake ya mwaka 2014, Femi Omotoso, alipata kusema kuwa menejimenti ya utumishi wa umma, inatakiwa kuhakikisha kuwa watumishi wote wa umma wanafundishwa maadili na taratibu za kazi, mara kwa mara kuanzia siku wanayokuwa wamejiunga na utumishi wa umma hadi pale utumishi wao unapokuwa umekoma. Ili kuwawezesha watumishi wa umma kupata mafunzo mbalimbali ya utumishi, ikiwa ni pamoja na mafunzo ya maadili, Chuo cha Utumishi wa Umma nchini kilianzishwa mwaka 2000 kama sehemu ya maboresho ya utumishi wa umma, kwa kuunganisha Chuo cha Uhazili Tabora na Chuo cha Watumishi wa Serikali, Magogoni.Zaidi ya kuendesha mafunzo, Chuo cha Utumishi wa Umma, kimekuwa na jukumu la kutoa ushauri wa kitaalamu, kufanya utafiti tumizi (Applied Research), na kuendesha mitihani ya serikali kwa lengo la kujenga uwezo wa watumishi wa umma. Tukija katika suala zima la mafunzo, pamoja na kuandaa na kuendesha mafunzo mbalimbali kwa watumishi wa umma, chuo pia kilipewa jukumu la kuendesha kozi za muda mrefu kwa ngazi ya cheti na diploma kama sehemu ndogo ya majukumu yake.Kuna mafunzo mengi yamekuwa yakiandaliwa na kuendeshwa na Chuo cha Utumishi wa Umma, ikiwa ni pamoja na mafunzo yaliyojikita katika kumuelimisha mtumishi wa umma juu ya suala zima la maadili katika utumishi wa umma.Mafunzo kwa watumishi wa umma yamekuwa yakiandaliwa kwa namna mbili. Kwanza, chuo kinaandaa mafunzo na kuyatangaza kwa walengwa (supply driven) na vilevile kinaandaa kozi kulingana na mahitaji maalumu ya taasisi husika (demand driven). Ingawa Chuo cha Utumishi wa Umma kililenga zaidi kutoa mafunzo ya utumishi wa umma kwa watumishi wa serikali na kutoa mafunzo ya muda mrefu kwa kiasi kidogo, mwelekeo kiutekelezaji ulizidi kuwa kinyume chake. Nguvu kubwa ilielekezwa kwenye mafunzo ya muda mrefu kwa ngazi ya cheti na diploma kuliko kwenye mafunzo yanayowalenga moja kwa moja watumishi wa umma kwa maana ya kuwajengea uwezo watumishi hao.Msisitizo kwa kozi ndefu uliongezeka zaidi kuanzia mwa- ka 2008 baada ya Chuo cha Utumishi wa Umma kuanza kufanya kazi zake chini ya usimamizi na uratibu wa Baraza la Taifa la Elimu ya Ufundi (NACTE). Hadi kufikia mwaka 2014 kozi mbalimbali za muda mrefu zilikuwa zimetengenezwa na Chuo cha Utumishi wa Umma kikawa kimeshatanua wigo wake na kufikia matawi sita kutoka matawi mawili ya awali ili kufikisha huduma zake karibu zaidi na wateja wake. Inawezekana kabisa kuwa msisitizo kwenye kozi za muda mrefu badala ya mafunzo mbalimbali ya utumishi kwa moja kwa watumishi wa umma, kulitokana na haja ya kuona kuwa chuo kina uhakika zaidi wa kupata mapato ya kujiendesha.Hii inatokana na ukweli kwamba, kumekuwa na ugu- mu kwa chuo kupata mapato ya kutosha kujiendesha kwa kupitia kozi zinazolenga watumishi wa umma peke yake kutokana na mambo mengi sana. Kwa mfano, kulikuwa na ongezeko la taasisi za mafunzo ambazo zilikuwa zikiruhusiwa kutoa mafunzo kwa watumishi wa umma na hivyo, kutoa ushindani mkubwa hata katika mambo ambayo yangepaswa kufundishwa na Chuo cha Utumishi wa Umma peke yake. Vilevile, kumekuwa na changamoto nyingi zinazosababisha taasisi nyingi zishindwe kupeleka watumishi wake kwenye mafunzo mbalimbali, ikiwa ni pamoja na yale yanayosisitizwa na Menejimenti ya Utumishi wa Umma kama vile mafunzo ya awali kwa watumishi wapya wa umma.Pia, kumekuwa na watumishi wengi wa umma kama vile walimu na wahadhiri katika shule na vyuo mbalimbali vya serikali, ambao hawafikiwi na mafunzo mbalimbali kutoka Chuo cha Utumishi wa Umma, ikiwa ni pamoja na mafunzo ya awali.Ili Chuo cha Utumishi wa Umma kiweze kwenda na kasi ya Rais John Magufuli, ni vizuri Chuo cha Utumishi wa Umma, kikajipanga ili kiweze kujikita zaidi katika jukumu lake la msingi la kutoa mafunzo mbalimbali kwa watumishi wa umma badala ya kugawanya nguvu kwa kozi za muda mrefu ambazo zingeweza kutolewa na vyuo vingine vya kati na vya juu.Kwa muktadha huo huo, ni vizuri utaratibu ukawekwa ili kubaini mambo ya msingi katika utumishi wa umma yanayopaswa kufundishwa na Chuo cha Utumishi wa Umma pekee na kuhakikisha kuwa, walengwa wa mafunzo hayo katika utumishi wa umma wanafahamika vizuri na wanashiriki mafunzo hayo kama inavyotakiwa. Lakini kubwa zaidi, Chuo cha Utumishi wa Umma kinatakiwa kuhakikisha kuwa wakufunzi wake wanajengewa uwezo kwa kupitia mafunzo mengi zaidi kuhusu utumishi wa umma, nafasi zaidi za kufanya tafiti katika utumishi wa umma na kupewa uzoefu wa kufanya kazi katika taasisi nyingine za umma kwa kadiri itakavyoonekana inafaa.	1
767	*Ni baada ya Mwadui kuichapaSimba  *Azam yaimaliza Kagera, Prisons yaiua Majimaji  NA MWALI IBRAHIM, DAR ES SALAAM TIMU ya soka ya Yanga imefanikiwa kutwaa ubingwa wa Ligi Kuu Tanzania Bara msimu wa 2015/16 na kutetea taji hilo baada ya mahasimu wao, Simba kuchapwa bao 1-0 dhidi ya Mwadui FC jana katika mchezo uliochezwa Uwanja wa Taifa, Dar es Salaam. Matokeo ya kipigo cha jana kwa Simba yalirahisisha kazi kwa Yanga ambayo ilikuwa ikisubiri ushindi katika mchezo ujao dhidi ya Mbeya City ili iweze kutangazwa mabingwa msimu huu. Kwa mafanikio ya ubingwa msimu huu, Yanga sasa imefanikiwa kutwaa taji hilo kwa mara ya 21 na kuzidi kuwaacha watani wao wa jadi Simba ambao wamelinyakua mara 18 huku wakishindwa kufanya hivyo tangu msimu wa 2012/13. Yanga wametangazwa mabingwa wapya msimu huu baada ya kufikisha pointi 68 ambazo haziwezi kufikiwa na timu yoyote kwenye ligi huku ikiwa imebakiza michezo mitatu kukamilisha ratiba. Kwa matokeo ya jana Simba imeshuka hadi nafasi ya tatu kwenye msimamo wa ligi ikiwa imejikusanyia pointi 58, huku Azam FC ikipanda nafasi ya pili baada ya kuibuka na ushindi wa mabao 2-1 dhidi ya Kagera Sugar katika Uwanja wa Kambarage, Shinyanga na kufikisha pointi 60. Simba sasa imebakiza mechi tatu kumaliza ligi ambapo kama itashinda zote itafikisha pointi 67 hivyo inaweza kumaliza ikiwa nafasi ya pili, lakini Azam imebakiwa na michezo miwili na inaweza kumaliza ikiwa na pointi 66 endapo itashinda zote. Katika mchezo wa jana, timu zote zilianza kwa kushambuliana ambapo dakika ya 10, Haji Ugando wa Simba nusura afunge bao la kuongoza lakini shuti alilopiga na kumshinda kipa Jabir Azizi wa Mwadui liliokolewa na beki Iddy Mobby. Mwadui walijibu shambulizi katika dakika ya 20 ya mchezo lakini shuti hafifu lililopigwa na mshambuliaji, Rashid Mandawa liliokolewa kwa urahisi na kipa wa Simba, Vincent Angban. Dakika ya 23 kiungo wa Simba, Said Ndemla, alipiga shuti kali akiwa nje ya eneo la hatari lakini hesabu zake hazikukaa sawa baada ya mpira kupaa juu la lango la Mwadui. Kipindi cha pili kilianza kwa kasi ambapo Mwadui walikosa bao la wazi baada ya Mandawa kushindwa kuunganisha vyema pasi ya Haji Sabato akiwa umbali wa sentimita chache kutoka langoni kwa Simba. Bao pekee lililoipa ushindi Mwadui lilifungwa dakika ya 72 kupitia kwa Jamal Mnyate ambaye alitumia maarifa kuwatoka mabeki wa Simba na kuachia shuti lililotinga moja kwa moja wavuni. Dakika ya 90 mwamuzi Anthony Kayombo kutoka Rukwa alimtoa nje kwa kadi nyekundu mshambuliaji wa Simba, Ibrahim Ajib, baada ya kumchezea rafu mbaya, Hassan Kabunda wa Mwadui. Baada ya mpira kumalizika, mashabiki waliokuwa wamevalia jezi ya Yanga walimpa kocha wa Mwadui, Jamhuri Kihwelu ‘Julio’ mfano wa kombe lililofungwa bendera ya Yanga ambalo alilipokea. Katika mchezo uliopigwa Uwanja wa Kambarage, Kagera walianza kupata bao dakika ya 24 mfungaji akiwa ni Adam Kingwande ambapo Kipre Tchetche alisawazisha kwa upande wa Azam dakika ya 46 kabla ya Himid Mao kuandika bao la ushindi dakika ya 59. Matokeo hayo si mazuri kwa Kagera kwani yamezidi kuiweka katika mazingira mabaya ya kushuka daraja msimu huu kutokana na kuendelea kushika nafasi ya tatu kutoka mkiani. Katika mchezo mwingine wa ligi hiyo uliochezwa katika Uwanja wa Sokoine, Mbeya maafande wa Tanzania Prisons waliibuka na ushindi wa mabao 2-0 dhidi ya Majimaji FC ya Songea.	2
768	NEW YORK, MAREKANI RAIS wa zamani wa Marekani, George Herbert Walker Bush, amefariki dunia akiwa na umri wa miaka 94, ambaye mwezi Aprili mwaka huu, alilazwa hospitalini akiwa na maambukizi kwenye damu lakini akatibiwa na kuruhusiwa kuondoka hospitalini. Kwa mujibu wa gazeti la New York Times, limesema kuwa taarifa ya kuthibitisha kifo cha rais huyo wa zamani imetolewa na mtoto wake wa kiume, George W. Bush, ambaye naye aliwahi kuwa rais kati ya mwaka 2001 hadi 2009. Mtoto huyo amethibitisha taarifa za kifo cha baba yake na kusema alikuwa mtu wa haiba ya hali ya juu katika kipindi cho utumishi wake ndani ya taifa hilo kubwa duniani. Kifo cha Bush kinafuatia kifo cha mke wake Barbara, aliyefariki miezi saba tu iliyopita, yaani Aprili mwaka huu. Viongozi wamekuwa wakituma salamu za rambirambi na kumkumbuka mwanasiasa huyo, wakiongozwa na Rais wa sasa wa Marekani Donald Trump, aliyemsifu kwa uhalisia wake, ucheshi na kujitolea kwake kudumisha imani, kwa familia na kwa taifa. Aidha, taarifa zinasema bendera katika Ikulu ya White House zitapepea nusu mlingoti huku mipango ya mazishi ikiendelea. Trump ambaye yupo kuhudhuria mkutano wa viongozi wa G20 nchini Argentina, katika salamu hizo za pole amesema Bush Senior kuwa mtu aliyejitoa kwa familia yake na nchi yao. Salamu za pole pia zimetoka kwa Rais wa zamani, Barack Obama, aliyesema Marekani imepoteza kiongozi mzalendo. George Herbert Walker Bush kutoka Republican, alikuwa rais wa 41 wa Marekani kati ya mwaka 1989-1993, wakati ambao aliiongoza nchi yake katikati mwa matukio muhimu ikiwemo kuanguka kwa ukuta wa Berlin na kuporomoka kwa Muungano wa kisovieti. Je alikuwa mtu wa aina gani? Kuapishwa kwa George H W Bush kuwa Rais wa Marekani mnamo Januari 1989 kilikuwa kilele cha ufanisi wake katika siasa. Alikuwa ameandaliwa kwa muda mrefu kupitia mafunzo ya kiwango cha juu, na kupandishwa madaraka mara kwa mara kabla ya kuishia Ikulu ya White House. Rais huyu wa 41 wa Marekani alifanya kazi kama makamu wa Rais wa Ronald Reagan kwa miaka minane. Alikuwa Makamu wa Rais wa kwanza aliyekuwa ofisini kufanikiwa kuchaguliwa kuwa Rais katika kipindi cha zaidi ya miaka 150. Utawala wake unahusishwa sana na siasa za wakati ule ambapo Ukomunisti ulikuwa ukiporomoka Ulaya Mashariki na kusambaratika kwa Muungano wa Usovieti (USSR) ambapo Marekani iliachwa ikiwa taifa kubwa zaidi kiuchumi na kiviwanda duniani. Uongozi wake ulisaidia kurejesha hadhi ya Marekani kwa dunia nzima na kurejesha heshima yake kufuatia uvamizi wa Marekani nchini Vietnam, ulioiletea Marekani aibu. Hata hivyo alilaumiwa kwa kupuuza masuala ya ndani ya Marekani na kwa kupuuzilia mbali ahadi aliyoitoa wakati wa kampeni ambapo aliahidi kuwa hataongeza kodi. Kupuuzilia mbali kwa ahadi hiyo kulimfanya ashindwe katika uchaguzi uliofuata na Bill Clinton wa chama cha Democratic mwaka 1992. George Herbert Walker Bush alizaliwa Julai 12, 1924 katika Milton, Massachusetts. Baba yake alikuwa mwekezaji katika benki na baadaye akawa Seneta wa Marekani. Alijitolea kupigana katika jeshi la wanamaji Vita Vikuu vya Pili vya Dunia baada ya kushambuliwa kwa Pearl Harbor. Alipata mafunzo ya kuendesha ndege za kivita kabla ya kupewa majukumu katika vita katika Bahari ya Pacific ambapo alishiriki katika vita dhidi ya Wajapani katika Vita Vikuu ya Pili ya Dunia. Akiwa na umri wa miaka 18 pekee, ambapo inawezekana alikuwa miongoni mwa marubani wachanga sana Wamarekani, alipewa kazi ya urubani wa ndege za kijeshi za kuangusha mabomu zinazoruka angani kutoka kwa meli kubwa za kivita. Ndege yake ilitunguliwa Septemba 1944 alipokuwa akielekea kuangusha mabomu. Ndege yake ilijaa moshi na ndimi za moto zilianza kuteketeza mbawa zote mbili. Aliendelea kuendesha ndege hiyo na kuangushia mabomu kwa shabaha zake kadhaa. Aliwaamuru wanahewa wawili aliokuwa nao wajisalimishe kwa kuruka kwa miavuli kutoka kwenye ndege hiyo lakini wote wawili hawakunusurika. Bush alisongwa na moshi lakini akavalia mwavuli pia na kuruka kama wenzake. Alianguka kwenye kisiwa kimoja baada ya kugongwa kichwa chake na sehemu ya nyuma ya ndege kwa sababu ya upepo akiruka. Alifanikiwa kufikia boya na akaanza kulielekeza kama ngalawa akitumia mikono yake kama makasia kutoroka visiwa vilivyokuwa mikononi mwa Wajapani. Alikuwa na bahati ajabu, kwani kabla hajakwenda mbali nyambizi iliibuka alikokuwa na kumwokoa. Nyambizi hiyo iliendesha shughuli zake kwa utaratibu sana hivi kwamba walirekodi kwa filamu. Baada ya kuondoka kwenye kikosi cha wanamaji mwaka 1945 kwa heshima, Bush alimwoa msichana mwenye umri wa miaka 18, Barbara Pearce. Ndoa yao ilidumu miaka 72 na wakafanikiwa kuwapata watoto sita. Mtoto wao wa kwanza, ambaye baadaye alikuwa Rais George Walker Bush, alizaliwa mwaka mmoja baadaye. Awali Bush alikuwa amepewa nafasi kuendelea na elimu katika Chuo Kikuu cha Yale kabla ya kusajiliwa katika kikosi cha wanamaji. Mara tu alipotoka jeshini mwaka 1945 baada ya vita kumalizika, alirudi katika chuo kikuu na kukamilisha shahada yake katika sanaa. Bush na familia yake kisha walihamia Texas ambako alitumia uhusiano mzuri wa kibiashara wa baba yake kupata kazi katika sekta ya mafuta. Kabla ya kufikisha miaka 40, tayari alikuwa milionea. Bush na mkewe, Barbara walisononeka sana baada ya binti yao wa pekee kugunduliwa kuwa na maradhi ya kansa ya kukosekana kwa damu mwilini, kwa Kiingereza Leukemia. Robin alipelekwa hospitalini kutokana na uchovu mwilini, lakini Bush na mkewe walishtushwa na maelezo ya daktari. Familia hiyo ilishtushwa na kifo cha Robin miezi michache baadaye. Pigo la tukio hilo lilijitokeza baada ya kifo cha Barbara Bush alipofariki miaka 65 baadaye, familia hiyo iliweka bango lenye maandishi yaliyosema “Tafadhali mama, mkumbatie Robin kwa niaba yetu.” Uhafidhina Mawazo ya kikazi ya George Bush yalibadilika na kuingilia siasa. Baada ya kutumikia kwa muda kama mwenyekiti wa tawi la chama cha Republican eneo la Texas, alifanya uamuzi mgumu. Alishindana kutaka kuteuliwa kama mgombea wa Useneta wa chama chake cha Republican katika jimbo la Texas. Seneta wa eneo hilo wa chama cha Democratic aliwaambia watu kuwa Bush alikuwa mwanasiasa wa msimamo mkali wa mrengo wa kulia. Mwanachama huyo wa Democratic alipata asilimia 56 ya kura zilizopigwa zikilinganisha na asilimia 43 za Bush. Bila kukata tamaa Bush aligombea kiti cha bunge la wawakilishi na akashinda kiti mwaka 1966. Alihudumu mihula mbili. Rais Richard Nixon alimshawishi Bush kugombea Useneta tena mwaka 1970 lakini tena akashindwa na mgombea yule yule wa Democratic. Rais Nixon alimteua Bush kuwa balozi wa Marekani katika Umoja wa Mataifa 1971 na kisha akawa mwenyekiti wa chama cha Republican. Wakati Nixon alipolazimishwa kujizulu 1974, Bush alifanya kila juhudi kuponya baadhi ya makovu yaliyosababishwa na kashfa ya Watergate, ambapo alitumia muda wake mwingi kuwatetea wagombezi wa Republican kwa kufanya ziara maeneo mbalimbali nchini humo. Mwisho wa mwaka alienda Uchina kuwa balozi katika ubalozi mpya wa Marekani nchini humo. Baada ya kuwa nchini Uchina kwa mwaka mmoja pekee, Rais Gerald Ford alimrejesha nyumbani Bush na kumteua kuwa mkurugenzi wa shirika la upelelezi la CIA, shirika ambalo lilikuwa limekabiliwa na msururu wa kashfa kuhusiana na operesheni za usiri mkubwa nje ya nchi pamoja na kuwapeleleza raia wa Marekani bila idhini. Kutumwa kwake CIA kulitokea wakati ambapo mkewe Barbara alikuwa amezidiwa na ugonjwa wa kiakili. Mke wake aliandika kwenye kitabu kuhusu maisha yake kwamba angelielekeza gari lake pembeni mwa barabara akiogopa kugonga mti au magari yaliyokuwa yakienda upande ule mwingine. Hisia hizo baadaye zilitokomea. Bush aliondoka CIA baada ya Ford kuondoka madarakani na mwaka 1978 akaanza kufanya kampeni ya kutaka kuteuliwa kuwa mgombea wa urais wa chama chake katika uchaguzi wa mwaka 1980. Alizuru kote nchini akieleza juu ya msimamo wake wa uhafidhina wa kadri. Kufikia 1980 ilionekana wazi kuwa ni yeye pekee aliyebakia ambaye angetoa ushindani mkali dhidi ya Ronald Reagan. Mara tu alipojiingiza katika kinyang’anyiro cha kisiasa, Bush aligundua kuwa kulelewa kwake katika maisha ya hadhi awali kungekuwa kama gharama kwake kisiasa. “Kuna kosa gani katika kufaulu maishani,” Bush aliuliza wakati ule. Aliongezea: “Kuna kosa gani kuwa na elimu nzuri? Kuna kosa gani ikiwa nilifaulu maishani na katika biashara zangu au kuwa balozi mzuri nchini China au katika Umoja wa Mataifa au kufanya kazi nzuri katika CIA. Haya yote nimefanya mimi. Najua wengine watasema ni kujigamba, lakini hiyo ndiyo rekodi yangu.” Aliposhindwa na Reagan alikuwa na bahati nyingine ya kumliwaza. Aliteuliwa kuwa Makamu wa Rais wa Reagan ambapo alihudumu kama makamu wa Rais kwa miaka minane, ambapo ilikuwa ni kama kipindi cha mafunzo ya kujiandaa kuwa Rais.	0
769	LIVERPOOL, ENGLAND KOCHA mpya wa Liverpool, Jurgen Klopp, anaendelea kuboresha kikosi chake kwa ajili ya msimu mpya wa ligi, huku mshambuliaji wa timu ya Southampton, Sadio Mane, jana alikuwa anafanyiwa vipimo kwa ajili ya kujiunga na majogoo hao wa jiji la Liverpool. Liverpool ilitangaza kuweka mezani kitita cha pauni milioni 30 kwa ajili ya kumnasa mshambuliaji huyo raia wa Senegal. Klabu hiyo inaweza kumtangaza rasmi mchezaji huyo muda wowote kuanzia leo, ambapo ataungana na wachezaji wapya ambao wamesajiliwa kipindi hiki cha majira ya joto chini ya kocha Klopp, Marko Grujic, Joel Matip na Loris Karius. Mshambuliaji huyo msimu uliopita alifunga mabao 15 katika michuano yote, huku akifunga jumla ya mabao manne dhidi ya Liverpool katika michezo ambayo walikutana msimu mzima. Mchezaji huyo ataingia kwenye rekodi ya wachezaji ambao wamesajiliwa kwa fedha nyingi ndani ya klabu hiyo, Andy Carroll, alisajiliwa kwa kitita cha pauni milioni 35 mwaka 2011, huku Christian Benteke akilamba pauni milioni 32.5 mwaka 2015.	2
770	NA RHOBI CHACHA MWANAMUZIKI wa Bolingo, Christian Bella, ameweka wazi kwamba kukosa kwake tuzo hata moja kutampa nguvu ya kuandaa kazi nzuri zaidi ya alizozitoa kwa mwaka jana. Bella aliongeza kwamba, anajiamini muziki anaofanya unapendwa na wengi, kukosa tuzo hakutamrudisha nyuma bali kutamfanya aongeze nguvu zaidi ya kufanya muziki mzuri. “Unajua mimi siku zote najijua kama nafanya kazi nzuri na mashabiki wananikubali, ila kukosa tuzo hakunivunji moyo, yaani ni sawa na kunizidishia akili ya kufanya vitu vizuri na pia nakubaliana na matokeo, hakuna tatizo lolote la kusema nilalamika, ila nawasihii mashabiki wangu wakubaliane na matokeo, wasivunjike moyo,” alifafanua Bella.	4
771	CALIFORNIA, MAREKANI WAMAREKANI jana walipiga kura katika uchaguzi wa katikati ya muhula, ambao utasaidia kutoa mwelekeo wa hatma ya miaka miwili iliyosalia ya muhula wa kwanza ya uongozi wa Rais Donald Trump. Viti 435 katika Baraza la Wawakilishi pamoja na viti 35 vya Seneti na 39 vya ugavana vinagombewa kwenye uchaguzi huo. Chama cha Rais Trump cha Republican kwa sasa kina viti vingi katika Seneti na Baraza la Wawakilishi, lakini iwapo kitashindwa kuvidhibiti katika uchaguzi huu, huenda hali hiyo ikachangia mkwamo wa kisiasa wa sera za Rais Trump. Kwa mujibu wa kura za maoni, Chama cha Democrat kina nafasi nzuri ya kudhibiti Baraza la Wawakilishi, huku wana-Republican wakitabiriwa kuendelea kudhibiti Seneti. Uchaguzi huo ni wa kwanza  tangu Urusi ilipoilenga mifumo ya uchaguzi nchini hapa mwaka 2016 wakati wa uchaguzi wa rais. Maofisa wote wa uchaguzi wamesema wameweka juhudi zote kuhakikisha mifumo hiyo iko salama.	0
772	MONACO, UFARANSA   KIKOSI cha kocha Mauricio Pochettino, klabu ya Tottenham, imekuwa ya kwanza kutolewa katika michuano ya Ligi ya Mabingwa Ulaya kwa klabu ambazo zinashiriki Ligi Kuu nchini England. Timu hiyo imeshindwa kuingia hatua ya 16 bora katika kundi lao E, baada ya kuchezea kichapo cha mabao 2-1 dhidi ya Monaco ya nchini Ufaransa kwenye Uwanja wa Stade Louis 11. Katika kundi hilo, Tottenham walikuwa wanatafuta alama tatu kuweza kusonga mbele ambapo wangekuwa na alama saba sawa na Bayer 04, lakini Monaco ambao walikuwa na alama nane kwenye kundi hilo walikuwa hawana sababu ya kushinda kwa kuwa tayari walikuwa wameweza kufuzu hatua ya 16 bora. Kocha wa klabu ya Tottenham, Pochettino, ameweka wazi kuwa kutolewa kwenye michuano hiyo kumetokana na kuwa na wachezaji wenye kiwango cha chini. Pochettino amedai kuwa lazima ajipange vizuri kwa ajili ya kuwa na wachezaji wenye uwezo mkubwa ambao wataweza kupambana na kufanya vizuri katika michuano ya Ligi ya Mabingwa. Kikosi hicho kina wachezaji wenye majina makubwa kama vile Harry Kane, Dele Alli, Christian Eriksen, Moussa Sissoko, Mousa Dembélé na wengine wengi, lakini walishindwa kuonesha uwezo wao ndani ya dimba hilo. “Kwa miaka miwili na nusu tumekuwa tukibadilika kwa kiasi kikubwa na tumeweza kupunguza nafasi ambazo tulikuwa tunaachwa na klabu nyingine, kwa sasa tuna furaha kwa kuwa bado tunashindana kwenye ligi kuu, ni wazi kwamba kushindana sehemu mbili kubwa ni kazi sana na inahitaji maandalizi makubwa. “Ninaamini kwamba klabu hii inahitaji wachezaji wenye uwezo mkubwa, kwa sasa tuna wachezaji bora ambao wanaweza kuleta ushindani mkubwa ndani ya ligi kuu ila tumeshindwa kufanya vizuri kwenye Ligi ya Mabingwa kutokana na kuwa na wachezaji ambao ni majeruhi. “Hadi sasa hatujafungwa hata mchezo mmoja kwenye ligi kuu na tunakaribia kwenye nafasi ya juu, tumeshindwa kufanya vizuri kwenye Ligi ya Mabingwa, lakini tumejifunza kitu na sasa tunatarajia kupambana kwa ajili ya ligi kuu,” alisema Pochettino. Michezo mingine iliyopigwa juzi ni pamoja Borussia Dortmund ambao walishinda mabao 8-4 dhidi ya Legia Warsaw na kuvunja rekodi ya kufunga mabao mengi zaidi mechi ya Ligi ya Klabu Bingwa Ulaya kwa kufungana jumla ya mabao 12. Mabingwa Licester City walishinda mabao 2-1 dhidi ya Club Brugge na kuwafanya mabingwa hao wa England kuongoza kundi G wakiwa na alama 13 wakifuatiwa na FC Porto wenye alama 8. Matokeo mengine ni pamoja na Sporting ikipokea kichapo cha mabao 2-1 dhidi ya Real Madrid, CSKA Moscow ikitoka sare ya 1-1 dhidi ya Bayer 04 Leverkusen, FC Copenhagen ikitoka bila kufungana dhidi ya FC Porto, huku Dinamo Zagreb ikipigwa bao 1-0 dhidi ya Olympique Lyonnais wakati huo Juventus ikishinda mabao 3-1 dhidi ya Sevilla.	2
773	Mwandishi Wetu-Tanga  WAKAZI wa Tanga wataanza kupata huduma za dharura na za wagonjwa mahututi katika Hospitali ya Rufaa ya Mkoa wa Tanga – Bombo, zinazotarajiwa kupunguza vifo vya dharura kwa asilimia 50. Huduma hizo zimefunguliwa rasmi jana na Waziri wa Afya, Maendeleo ya Jamii, Jinsia, Wazee na Watoto, Ummy Mwalimu, wakati wa ziara yake ya siku mbili mkoani Tanga.  Ummy alisema sasa wananchi wa Tanga hawatalazimika kupewa rufaa kufuata huduma hizo hospitali ya Muhimbili, Dar es Salaam ama KCMC mkoani Kilimanjaro. “Serikali inaendelea kuboresha huduma za afya katika hospitali za mikoa kwa kujenga jengo la huduma za dharura lililogharimu Sh milioni 211.6 na jengo la kuwahudumia wagonjwa mahututi kwa Sh milioni 350 katika kipindi cha mwaka 2018/19,” alisema Ummy.  Alisema huduma hizo zitatatua changamoto zilizokuwepo katika hospitali hiyo na katika kipindi cha mwaka 2018/19, Serikali iliipatia Sh milioni 200 kwa ujenzi wa mtambo wa kutengeneza oksijeni. Ummy alisema huduma hizo zinatarajiwa kupunguza vifo vitokanavyo na dharura kwa asilimia 50, huku akiongeza kuwa Serikali inatarajia kuhakikisha kuwa dawa zinapatikana kwa asilimia 100 hospitalini hapo. Pamoja na hayo, Ummy aliishukuru taasisi ya Abbott chini ya makamu wake wa rais, Andy Wilson kwa kusaidia ukarabati wa jengo la huduma za dharura.	3
774	LAGOS, NIGERIA  RAIA wa Nigeria wanaoishi Afrika Kusini wamepewa ofa ya ndege za bure kurejea nyumbani kukwepa vurugu za kibaguzi zinazoendelea nchini Afrika Kusini. Wizara ya Mambo ya Nje ya Nigeria imesema mmliliki wa Shirika la Ndege la Air Peace yupo tayari kuwasafirisha bure wale wote watakaotaka kurudi nyumbani kwao siku ya Ijumaa. “Wote watakaotaka huduma hiyo wanashauriwa kuwasiliana na Ubalozi wa Nigeria jijini Pretoria na ofisi ndogo za ubalozi jijini Johannesburg kwa matayarisho muhimu,” taarifa ya wizara imeeleza. Mashambulizi ya biashara zinazomilikiwa na wageni nchini Afrika Kusini yamepokelewa kwa hasira kali hasa na Wanigeria ambao wanahisi wanalengwa na kuonewa. Waziri wa Mambo ya Nje wa Nigeria, Geoffrey Onyeama amewaambia wanahabari juzi kuwa kulingana na taarifa zilizowafikia, hakuna raia wa Nigeria aliyepoteza uhai kwenye ghasia zinazoendelea. Hata hivyo, amesema kuwa serikali inaangalia uwezekano wa kumrejesha nyumbani balozi wake kutoka Afrika Kusini na kudai fidia kwa biashara zote za raia wa nchi hiyo zilizoharibiwa. Aidha Nigeria imesusia kuhudhuria Mkutano wa Kimataifa wa Uchumi unaofanyika Afrika Kusini kutokana na ghasia hizo zinazoendelea. Zaidi imetoa onyo kwa raia wake waliopo Afrika Kusini wakiwataka kutosafiri ama kuelekea kwenye maeneo ambayo ghasia hizo zimeshamiri hadi pale hali itakapotengemaa. MTN WAFUNGA BIASHARA Wakati huo huo waandamanaji nchini Nigeria wamevamia biashara za kampuni za Afrika Kusini kama njia ya kulipiza kisasi. Kampuni hizo zilizoshambuliwa ambazo zimewekeza nchini Nigeria ni pamoja na kampuni kubwa ya mawasiliano ya simu- MTN iliyolazimika kufunga vituo vyake vya biashara kote nchini Nigeria. Mwanzoni mwa wiki Raisi Muhammadu Buhari alisema kuwa anamtuma mwakilishi wake kwenda Afrika Kusini kueleza ghadhabu zao juu vurugu zinazoendelea. Kama njia ya kuonyesha kukasirishwa na vitendo vya kibaguzi vinavyofanywa na Waafrika Kusini, juzi Muimbaji wa muziki nchini Nigeria Tiwa Savage alitangaza kujiondoa kwenye tamasha alilokuwa amepanga kushiriki nchini Afrika Kusini baadaye mwezi huu. Mwanamuziki huyo wa nyota wa mtindo wa Afrobeats alikuwa amepangiwa kufanya shoo katika jukwaa kuu la tamasha la DSTV Delicious Jumamosi ya Septemba 21 mjini Johannesburg, mji ambao kumeshuhudiwa ghasia kubwa na uporaji wa maduka mengi yanayomilikiwa na raia wa kigeni kutoka mataifa ya Afrika. Kabla yake, msanii Burna Boy pia kutoka nchini Nigeria ameapa kutokanyaga Afrika Kusini baada ya ghasia dhidi ya raia wa kigeni kuzuka upya nchini humo.	0
775	Na LEONARD MANG’OHA -DAR ES SALAAM IDARA ya Uhamiaji imewataka wananchi wanaofikiria kusafiri nje ya nchi kuhakikisha wanabadilisha hati zao za kusafiria za zamani na kuchukua mpya kabla ya Julai ili kuepuka kuzuiwa katika viwanja vya ndege. Akizungumza na MTANZANIA jana, Msemaji wa Idara ya Uhamiaji, Ally Mtanda, alisema mtu anapotoka nje ya nchi ni lazima awe na walau pasipoti yenye uhai wa muda wa miezi sita na kwamba sheria hiyo haijasema mtu huyo awe anakwenda wapi.   “Kuna nchi nyingine hazikubali wewe uwe na pasipoti ambayo haina muda wa kutosha kwa sababu inategemea wewe kule unaweza kuishi muda gani, tufanye unakwenda sehemu kuishi mwaka mmoja wakati pasipoti yako ina miezi sita. “Unakuwa huwezi kupata kibali kama unataka kwenda kule, kwahiyo wakaweka ‘standards’ walau iwe na miezi sita ili mtu aweze kusafiri.  “Lakini kwa hizi za Jumuiya ya Afrika Mashariki changamoto ni ndogo kwa sababu mtu anaenda leo na kurudi, huyo anaweza akaitumia, changamoto zaidi kwa watu ambao wanaomba Visa ndiyo tunaona hivyo kwamba nchini nyingi zinaweza kukataa,” alisema Mtanda. Alipoulizwa kuhusu takwimu za pasipoti za zamani zilizokuwa zimekwishatolewa kabla ya kuanzishwa kwa pasipoti za kielektroniki, alisema upatikanaji wa takwimu hizo si rahisi kwa sababu mfumo wa kumbukumbu zamani haukuwa rafiki. “Mpaka uanze kuingia kwenye vitabu uanze kujumlisha kwa sababu walikuwa na sehemu tu wanawasainisha, system haikuwa na uwezo wa kurekodi. Siyo kwamba hazipo ila mpaka ukae chini uanze kutengeneza hicho kitu,” alisema Mtanda. Kuhusu hati mpya za kusafiria zilizotolewa tangu Januari mwaka jana hadi Mei 31, mwaka huu alisema ni 104,362. Pasipoti hizo ni pamoja na 103,377 za kawaida, 242 za utumishi ambazo hutolewa kwa viongozi waandamizi wa Serikali wakiwamo makatibu wakuu, 741 za diplomasia ambazo hutolewa kwa viongozi kama vile mabalozi wanaoiwakilisha Tanzania katika mataifa mbalimbali na pasipoti maalumu za diplomasia ambazo hutolewa kwa viongozi wakuu wa nchini. Awali idara hiyo ilitoa taarifa kwa umma ikieleza kuwa tahadhari hiyo inatolewa kwa sababu ya hitaji la kisheria linaloelekeza pasipoti kuwa na angalau uhai wa miezi sita ili mwenye nayo aweze kuomba Visa ya nchi anayokwenda. “Idara inawasisitiza wenye pasipoti za zamani na wanaokusudia kusafiri nje ya nchi hivi karibuni kuhakikisha wanabadilisha pasipoti zao mapema kabla ya Julai ili kuepuka usumbufu unaoweza kujitokeza wa kurejeshwa katika viwanja vya ndege na vituo vya mipakani wakati wa kutoka nchini,” ilieleza taarifa hiyo. Pia taarifa hiyo ilieleza kuwa matumizi ya hati hizo za zamani yatasitishwa ifikapo Januari 31, mwakani kama ilivyotangazwa tangu kuzinduliwa kwa hati mpya za kusafiria za kielektroniki mapema mwaka jana. Iliongeza kuwa tayari idara hiyo imekamilisha ujenzi wa miundombinu ya utoaji wa hati hizo katika mikoa 29 nchini, ofisi za Makao Mkuu ya idara hiyo, afisi kuu za Uhamiaji Zanzibar na balozi 23 za Tanzania zilizopo nje ya nchi ikiwamo Uingereza, Ufaransa na Marekani (Washington DC na New York). Nyingine ni Canada, Israel, Saudi Arabia (Jeddah na Riyadh), Comoro, Kenya (Nairobi na Mombasa), Ujerumani, Algeria, Italia, Nigeria, Misri, Uholanzi, Ubelgiji, Zambia, India, Malawi, China na Malaysia. Alisema nchi za Afrika Kusini, Msumbiji na Zimbabwe zikitarajiwa kufungwa mfumo huo hivi karibuni, huku balozi zilizosalia zikiendelea kufungwa mitambo kazi ambayo inatarajiwa kukamilika mwezi ujao.	1
776	Na ANDREW MSECHU – Dar es Salaam WAZIRI wa Maji na Umwagiliaji, Profesa Makame Mbarawa, Mkuu wa Mkoa wa Lindi, Godfrey Zambi, Mkuu wa Wilaya ya Nachingwea, Rukia Muwango na Mkurugenzi wa Halmashauri ya Nachingwea, Bakari Mohamed, jana walijikuta katika wakati mgumu, baada ya Rais Dk. John Magufuli kukerwa na utekelezaji wa baadhi ya miradi iliyokuwa inawahusu maeneo yao ya usimamizi. Profesa Mbarawa alikutana na moto wa Rais Magufuli walipofika mjini Masasi, ambako alitakiwa aidha kumfukuza mhandisi aliyekuwa akisimamia ukandarasi wa ujenzi wa chujio la maji au aondoke yeye. Hata hivyo Rais Magufuli aliamua kubadili maagizo yake na kumtaka mhandisi huyo apewe muda wa kufanya kazi. “Ninadhani huyu apewe muda, usimfukuze tena kwa sababu hata yeye ana familia inayomtegemea. Basi apewe muda wa kurekebisha hayo matatizo yanayolalamikiwa,” alisema Rais Magufuli. Kauli hiyo ilitokana na Profesa Mbarawa mara kadhaa wakati Rais akieleza kukerwa na mkandarasi huyo, kusema; “tumekuelewa Mheshimiwa Rais, tutamfukuza tujenge wenyewe.”  Awali, akiwa wilayani Nachingwea, wananchi waliwashtaki viongozi wa wilaya hiyo kwa Rais Magufuli. Hali ilibadilika baada ya Rais Magufuli kuamua kutembelea soko lililokuwa likilalamikiwa na kituo cha mabasi, ambavyo ujenzi wake unadaiwa kuchelewa. Rais Magufuli aliamua kwenda kuliona soko hilo baada ya Mkurugenzi wa Halmashauri hiyo, Mohamed kueleza Sh milioni 71 zimeshatumika, lakini ujenzi haujakamilika kwa mwaka mzima sasa. Alieleza kukasirishwa kwake na kutotumika kwa fedha zinazotengwa kwa miradi ya maendeleo, hivyo kuwataka watendaji wa Serikali, kuanzia Mkuu wa Mkoa, Zambi, Mkuu wa Wilaya, Muwango na DED Mohamed wahakikishe wanatekeleza wajibu wao. “Ninataka fedha zilizotengwa kwa ajili ya miradi ya maendeleo zitumike na watu wazione, kuna bilioni 27/- zilizotengwa kwa ajili ya maendeleo, lakini hazitumiki. Huyu DED anadai tukusanye kwanza mapato, sasa kwanini usitumie kwanza hizi ili ukusanye zaidi?” alihoji. Akiwa katika eneo la Nachingwea, Rais Magufuli alisema Mkurugenzi Mohamed amemuudhi na kumtaka DC Muwango awe mkali kwa kuwa yeye ndiye Mkuu wa Kamati ya Usalama ya Wilaya. “Na wewe Mkuu wa Mkoa unapotoa maagizo ni lazima uyafuatilie yanatekelezwaje, ninataka watendaji wanaofanya kazi, kero niliyoikuta pale Nachingwea lazima nyie viongozi muwajibike. “Soko halijamaliza kujengwa, milioni 71 zimetumika, Mkurugenzi anajifanya amekaa Marekani sijui Marekani alikuwa anokota makopo huko, kwa sababu mambo mengine yanaudhi sana kwa sababu fedha zinazotolewa na Serikali zinatakiwa zikatumike kwa ajili ya maendeleo. “Stendi mmewahamisha watu, mmewapeleka stendi nyingine wakati bado haijakamilika. Sasa ninaagiza watendaji wa wilaya hii ya Nachingwea mkajipange upya, kama kuna anayetaka kufanya kazi afanye na asiyetaka aondoke,” alisema. BASHE NA KOROSHO Katika ziara hiyo ya jana, Rais Magufuli alimsifu Naibu Waziri wa Kilimo, Hussein Bashe kuwa amekuwa akifanya vizuri na anachapa kazi, huku akimwagiza kuhakikisha wakulima wote wa korosho wanaoidai Serikali wanalipwa kuanzia Jumanne wiki ijayo. “Ninakuagiza kuwa Jumanne nahitaji kuona watu wanaanza kulipwa, ninaamini wewe ni mtendaji mzuri, tena kijana  na kwa sababu kwangu wewe ni kama mwanangu, ninaweza hata kukuchapa vikoko kama nitaona hakuna utekelezaji, kwa sababu wewe ni sawa tu na mwanagu,” alisema huku akiangua kicheko. Awali, Bashe alisema wakulima wa korosho wilayani Nachingwea wanaidai Serikali Sh bilioni 3.4 ambazo zipo tayari na zitaanza kulipwa Jumanne ya wiki ijayo. Alisema tayari ameshaagiza kukamatwa kwa viongozi wa vyama vya ushirika waliokula fedha za wakulima na wameshawekwa ndani, na hawataachiwa hadi fedha zilizopotea zipatikane. Kwa hatua hiyo, Rais Magufuli aliingilia kati huku akimsifu Bashe kuwa ndio aina ya viongozi anaowataka na alitaka kujua jina la kiongozi mwingine wa Amcos ambaye alikuwa bado hajakamatwa. Alielezwa kuwa kiongozi huyo anaitwa Seif Misele na kuagiza akamatwe haraka na asiachiwe hadi fedha zitakapopatikana. Awali, akiwa katika eneo la Likungu, Nachingwea, Bashe alisema Serikali inadaiwa Sh bilioni 72 na wakulima wa korosho ambazo zote zitalipwa kabla ya kuanza kwa msimu ujao. Bashe alisema kutokana na maelekezo ya Rais, safari hii korosho zitauzwa kwa uwazi, hakutakuwa na suala la ushirika kujifungia na kuwaletea bei wakulima. Alisema wanunuzi wataweka tenda zao mbele ya Amcos na wakulima watajua aliyetenda bei ya juu na wakiridhika nayo watauza na hakutakuweko mtu wa kuwapangia bei. “Lakini pia tunafahamu mnapulizia dawa zenu kuanzia mwezi wa nne na wa tano, kumekuwa na tatizo la ucheleweshaji wa viuatilifu na mwisho mnanunua kwa bei ghali, tunatengeneza utaratibu kuanzia mwakani Januari, Februari na Machi viuatilifu vyote vitakuwa vimefika kwenye maeneo ya wakulima na Amcos,” alisema.	1
777	Na FLORENCE SANAWA, TANDAHIMBA MKUU wa Wilaya ya Tandahimba, Sebastian Waryuba, ameshtushwa na taarifa ya hali ya hewa inayoonyesha kutakuwa na mvua chache mwaka huu. Kutokana na hali hiyo, amewaagiza madiwani wilayani hapa kutoa elimu kwa wakulima ili waweze kulima mazao ya muda mfupi kwa ajili ya kukabiliana na njaa. Mkuu huyo wa wilaya alitoa maagizo hayo juzi wakati wa kikao cha baraza la madiwani. Kwa mujibu wa Waryuba, kitendo cha wakulima wilayani hapa kutegemea korosho kama zao la biashara, kinaweza kusababisha uhaba wa chakula utakaoathiri wananchi wengi. “Madiwani hakikisheni mnatoa elimu itakayowasaidia wananchi kupanda na kukuza mazao mengine yasiyokuwa ya biashara kama mihogo, mahindi na mtama. “Nasema hivyo kwa sababu taarifa iliyotolewa na mamlaka ya hali ya hewa, inasema mvua zitakuwa chache ndiyo maana nasema taarifa hiyo inapaswa kufanyiwa kazi ili kuondoa tatizo la njaa linaloweza kuikumba halmashauri yetu kama hatua hazitachukuliwa haraka. “Ufikie wakati wakulima wasione aibu kupanda mihogo kwa sababu tumeshuhudia mashamba mengi ya korosho yakiwa na nafasi kubwa kati ya mkorosho na mkorosho. “Tutumie nafasi hizo kwa kupanda mazao tofauti sehemu ambazo kivuli hakitaweza kuathiri mazao hayo,” alisema Waryuba. Naye Diwani wa Kata ya Mchichira, Ashunga Ngope, alisema wakulima wengi wilayani humo wamekuwa na kawaida ya kulima korosho peke yake na kusahau kilimo cha mazao mchanganyiko. Kutokana na hali hiyo, aliwataka wakulima hao waanze kulima na mazao mengine ili waweze kukabiliana na njaa inayoweza kutokea wakati wowote. Naye Mkurugenzi wa Halmashauri ya Wilaya ya Tandahimba, Said Msomoka, alisema agizo hilo la mkuu wa wilaya lazima lifanyiwe kazi kwa kuhakikisha wananchi wanapata elimu hiyo ili kuongeza uelewa katika kilimo.	1
778	Na YOHANA PAUL-MWANZA TAASISI ya Kuzuia na Kupambana na Rushwa (Takukuru) Mkoa wa Mwanza imewatahadharisha wananchi mkoani hapa kutokuchagua viongozi kwa misingi ya rushwa badala yake wachague viongozi wazalendo, waadilifu na wachapakazi ili kuchagiza maendeleo ya kijamii katika maeneo yao. Tahadhari hiyo imetolewa jana na Mkuu wa Takukuru Mkoa wa Mwanza, Emmanuel Stenga, wakati akitoa taarifa ya utendaji kazi wa taasisi hiyo kwa vyombo vya habari katika kipindi cha miezi mitatu kuanzia Aprili hadi Juni mwaka huu. Stenga alisema rushwa ya kiwango chochote itakayotolewa na mgombea inaweza kuwagharimu wananchi kwa kukosa maendeleo na kutokuwa na utatuzi wa changamoto zinazowakabili na hiyo ni kwa sababu mgombea akichaguliwa kwa kutoa rushwa atajikita zaidi katika kurejesha fedha alizotumia kutoa hongo. “Nawakumbusha wananchi wa Mkoa wa Mwanza, kwamba kipindi kipindi cha mchakato wa uchaguzi siyo kipindi cha mavuno, ambacho wananchi wanaweza kukitumia kujipatia chochote kwa njia rushwa badala yake ni kipindi cha wao kutafakari kuhusu changamoto walizonazo na viongozi sahihi wa kuzitatua,” alisema Stenga. Alisema kwa kipindi hiki cha uchaguzi wa kura za maoni tayari Takukuru Mwanza imeshafungua majalada sita ya watuhumiwa 13 ambao wapo kwenye uchunguzi ambapo kati yao, watuhumiwa sita  ni watia nia na wagombea ubunge na wengine watano ni wagombea wa udiwani. Aidha Stenga alisema wamefanikiwa kuokoa kiasi cha Sh 53,086,720 kwa kipindi cha miezi mitatu ikiwemo Sh 20,384, 000 zilizokuwa zimefanyiwa ubadhirifu kwenye mradi wa Moram wa Mtaa wa Bapumula Nyamhongoro, Manispaa ya Ilemela. Kwamba Mwenyekiti wa mtaa huo, Marco Ncheye anadaiwa alifanya ubadhirifu kwa kuziweka kwenye akaunti yake kwa matumizi binafsi. Stenga alisema uchunguzi ulibaini fedha hizo zilitokana na malipo ya Moram yayolifanywa na kampuni ya Steco Ltd na tayari mhusika amekiri kosa na kurejesha kiasi chote cha fedha hizo, nyingine ni Sh 24,377,300 zilizorejeshwa kwenye vyama vya ushirika na Sh 8,325,420 zilizorejeshwa kwenye akaunti maalumu ya Serikali iliyopo Benki Kuu. Alisisitiza kuwa kwa kipindi hiki cha Julai hadi Septemba mwaka huu taasisi hiyo itajikita zaidi kuelimisha wananchi kuhusu makatazo ya rushwa kwenye uchaguzi na kwa yeyote atakayebainika kujihusisha na vitendo vya rushwa atakamatwa na atachukuliwa hatua kwa mujibu wa sheria.	1
779	 Akizungumza na gazeti hili, Bilal alisema amefurahi kwa wachezaji hao kufuzu na kuwatakia kila la heri katika timu yao mpya ya TP Mazembe.“Nimefurahi kwa vijana wangu kufuzu hatua hii, imenipa moyo kuwa na sisi walimu wa Kitanzania, tunaweza kufikisha wachezaji wa ligi ya ndani hatua za kimataifa,” alisema.Kocha huyo alisema kitendo cha Chanongo na Ubwa kufuzu kinaweza kuongeza wachezaji wa kimataifa katika timu ya Taifa.“Nawaombea wachezaji hawa wafike mafanikio kama ya Mbwana Samatta na Thomas Ulimwengu, ila ninachowaomba wawe na nidhamu na wafanye kazi kwa bidii watimize malengo yao,” alisema.Kwa mujibu wa Bilal wachezaji hao kwa sasa wapo Dar es Salaam na wanatarajia kufika Shinyanga kesho kuendelea na ligi na mwishoni mwa msimu watajiunga na TP Mazembe.Kwa upande wake Katibu Mkuu wa Stand United, Hamdan Msafiri alithibitisha taarifa hizo za kufuzu kwa wachezaji hao na pia amewatakia kila la heri na kuwashukuru kwa jitihada zao walizoonesha mpaka kufuzu.	2
780	 Rais wa TFF, Jamal Malinzi alisema jana kuwa kutokana na ukarabati huo tayari Kagera Sugar imeshaomba kutumia Uwanja wa CCM Kirumba, Mwanza kwa ajili ya mechi zake za nyumbani.Tayari timu ya Kagera Sugar ilitangaza kuwa itacheza mchezo wa raundi ya 11 dhidi ya Mbeya City kwenye uwanja huo Kirumba hadi uwanja wao utakapokamilika.Katika hatua nyingine, Malinzi alisema kutokana na kikao cha Kamati ya Utendaji cha Fifa kilichofanyika hivi karibuni, kiliweka bayana kuwa kila mwanachama wa Fifa ataendelea kupata dola za kimarekani 600,000 kwa mwaka kwa ajili ya maendeleo ya soka.Alisema kiasi hicho kimeongezeka ukilinganisha na mwaka jana ambapo walipewa Dola za Marekani 500,000. Pia, alisema Fifa itatoa dola za Marekani 300,000 kwa ajili ya timu ya Taifa kuanza maandalizi kuelekea kwenye michuano ya Kombe la Dunia itakayofanyika baadaye.“Fedha hizo zitatolewa ili kuandaa timu zetu za Taifa, kuhakikisha inafanya vizuri katika mchakato wa kutafuta nafasi ya kushiriki kwenye michuano ya Kombe la dunia,” alisema.	2
781	    NA FRANK GEOFRAY-JESHI LA POLISI JESHI la Polisi limefanikiwa kuwaua wahalifu wawili ambao ni miongoni mwa wanaoendesha mauaji katika Kanda Maalumu ya Polisi Rufiji kutokana na operesheni inayoendelea kwenye wilaya za Mkuranga, Kibiti na Rufiji mkoani Pwani. Hatua hiyo imekuja baada ya wiki iliyopita, jeshi hilo kuua watu wengine wanne ambao wanadaiwa kuhusika na mauaji hayo ya viongozi wa vijiji na kisha kutokomea kusikojulikana. Akizungumzia tukio hilo jana, Mkuu wa Operesheni Maalumu za Jeshi la Polisi, Naibu Kamishna wa Polisi (DCP) Liberatus Sabas, alisema tukio hilo lilitokea juzi saa nne usiku katika msitu wa Ngomboroni, Kata ya Ikwiriri ambako askari walikuwa katika doria za ufuatiliaji wahalifu sugu wanaojihusisha na mauaji yanayoendelea. Alisema askari wakiwa eneo hilo na mtuhumiwa mmoja muhimu anayeshiriki mauaji hayo, ambaye baada ya mahojiano alikubali kwenda kuwaonyesha mahali ambako ni maficho ya wenzake, kikundi cha watu watano walikurupuka kutoka kichakani na kuanza kukimbia, ndipo kwa tahadhari walianza mashambulizi na kufanikiwa kuwajeruhi wawili kwa risasi walipojaribu kutoroka. Alisema kuwa majeruhi hao wawili akiwamo aliyawapeleka eneo hilo, walifariki dunia njiani wakati wakipelekwa hospitali kwa matibabu kutokana na kuvuja damu nyingi iliyosababishwa na majeraha ya risasi waliyoyapata. Miili ya marehemu imehifadhiwa katika chumba cha kuhifadhia maiti Hospitali ya Taifa ya Muhimbili (MNH). “Katika tukio hilo, tumefanikiwa kupata silaha mbili aina ya SMG, shotgun moja na risasi tisa za SMG zilizokuwa kwenye magazine,” alisema Sabas. Mauaji ya viongozi wa vijiji na askari polisi ambayo yamekuwa yakiendelea kwa muda sasa katika maeneo hayo, yamesababisha zaidi ya watu 38 wakiwamo askari kuuawa bila hatia.	1
782	 MAKAMU wa Rais, Samia Suluhu Hassan amesema serikali itaendelea kuboresha suala la nishati, huku ikianza kutandaza miundombinu ya gesi asilia kwa ajili ya viwanda na matumizi ya kawaida.Ameyasema hayo wakati wa ziara ya kutembelea shughuli mbalimbali za maendeleo wilayani Mkuranga Mkoa wa Pwani kwenye viwanda vya Knauf Gypsum Tanzania Ltd na Godwill Tanzania Ceramic Co Ltd. Samia alisema serikali inaendelea kuweka mazingira mazuri ili kukabiliana na changamoto ya umeme kwenye viwanda vilivyopo nchini.“Matumizi ya gesi ni rahisi na gharama zake ni nafuu na itapunguza gharama za uzalishaji kutokana na urahisi wa nishati hiyo ya gesi,” alisema Samia na kuongeza kuwa kwa sasa matumizi ya gesi asilia yatakuwa mkombozi wa nishati ya umeme nchini na viwanda vinapaswa kujiandaa kwa nishati ya gesi.Naibu Waziri wa Nishati, Subira Mgalu alisema tayari gesi asilia imeanza kutumika katika Kiwanda cha Goodwill, huku serikali ikiendelea kuweka miundombinu hiyo na Kiwanda cha Knauf kitapata umeme wa gesi ifikapo Machi mwakani.Alisema kaya 500 eneo la Chuo Kikuu cha Dar es Salaam (UDSM), Mlalakuwa na Sinza zimeanza kuitumia gesi hiyo na itaendelea kusambazwa.Mkuu wa Mkoa wa Pwani, Evarist Ndikilo amesema Wilaya ya Mkuranga ina viwanda vikubwa 61 ambavyo vimetoa ajira na kukabili changamoto ya ajira kwenye wilaya na mkoa.Ndikilo alisema wamehamasisha kwa kiasi kikubwa wawekezaji ambao wamejitokeza kwa wingi na kuufanya mkoa huo kuongoza kwa viwanda nchini ukiwa na kiwanda 429 vikubwa.	1
783	 KAMATI ya Kitaifa ya Maaskofu na Mashehe imesema itamkabidhi Mkurugenzi Mkuu wa Taasisi ya Kuzuia na Kupambana na Rushwa (Takukuru), Kamishna wa Polisi, Diwani Athumani orodha ya majina ya vigogo wanaoendekeza tabia za kula rushwa kutoka katika taasisi zote za serikali ikiwamo ya Mamlaka ya Mapato Tanzania (TRA).Mwenyekiti wa Kamati ya Kitaifa ya Maadili, Amani na Haki za Binadamu inayoshirikisha maaskofu na mashehe, William Mwamalanga alisema jana kuwa wapo wanasiasa, wajumbe wa bodi mbalimbali pamoja na wafanyabiashara waliopo kwenye mtandao wa rushwa pamoja na kukwepa kodi uliotengenezwa mahususi kuinyima serikali mapato stahiki.Aliutaja mtandao huo kuwa upo kwenye mikoa ya Kagera, Arusha, Mbeya, Unguja na Morogoro, na ile ya kikodi ya Kinondoni na Ilala, ambao alipendekeza watendaji walioikumbatia rushwa kwenye taasisi za umma wafilisiwe mali zao zilizopatikana kwa njia ya rushwa kwa kuwa kuwasimamisha kazi peke yake sio njia mbadala.“Tunampongeza Rais kwa hatua aliyoichukua hapo jana (juzi) ya kufanya mabadiliko kwenye utendaji kwa kuwa yanalenga kuleta mabadiliko stahiki ya kiutendaji, tunampongeza kwa kumtumbua kigogo wa TRA, Charles Kichere,” alisema askofu huyo.Alipendekeza kuwa mamlaka za kiutendaji kuwaajiri watendaji wake kwa mkataba wa miaka miwili miwili ikiwa kama njia mojawapo ya kupima utendaji kazi wao. Pia aliwataka wanasiasa wa chama tawala, CCM kuacha malumbano na vikao vya kusaka urais, badala yake washirikiane na Rais John Magufuli kutatua kero katika jamii.Kwa mujibu wa taarifa iliyotolewa jana kwa vyombo vya habari na ilisisitiza kuwa kumekuwa na hali ya taharuki kwa baadhi ya wanachama kuanza kupanga mipango ya kutaka urais ilhali muda bado na kwa sasa wanapaswa kumsaidia Rais Magufuli kuleta maendeleo.Mwamalanga alisema Rais Magufuli amekuwa mstari wa mbele katika kupigania maendeleo ya nchi na hasa katika kukusanya kodi na kukabiliana na rushwa, na kuwa kamati hiyo ipo tayari kufanya naye kazi bega kwa bega kuwafichua wala rushwa na wakwepa kodi nchini.Kwa upande wake, Shehe Maulidi Mahmoud na mwenzake, Profesa Athumani Mali, walibainisha kuwapo kwa njia mbovu za ukwepaji wa kodi, ambazo wafanyabiashara wanaficha makontena ya bidhaa zao kisiwani Zanzibar na kisha huziingiza Dar es Salaam kwa njia za panya hasa kupitia bandari bubu za Msasani, Kigamboni na Bagamoyo.Waliitaka serikali kuweka ulinzi makini kwenye fukwe hizo ikiwa ni pamoja na kufumua misitu ya wakwepa kodi Zanzibar ambako ni hatari kwa ukwepaji wa kodi. Kamati hiyo pia imemtakia heri na baraka Rais John Magufuli ikiwa ni baada ya kuridhishwa na utendaji kazi	1
784	Mabingwa watetezi wa Ligi kuu ya Vodacom Tanzania Bara Simba SC inatarajia kifanya marekebisho katika tunu zake. Simba ambayo ni miongoni mwa klabu konge zaida hapa nchini ikianzishwa mwaka 1936 inakusudia kufanya marekebisho ya nembo yake. Klabu hiyo imetangaza kuwa hivi karibuni itafanya marekebisho hayo na kukaribisha maoni na mapendekezo ya mashabiki wake. Simba imeweka tofuti kwa ajili mashabiki wake kutuma maoni ya kile ambacho wangependa kuona kinabadilika.   Taarifa muhimu kwa Wanasimba. #NguvuMoja A post shared by  Simba Sports Club (@simbasctanzania) on Feb 17, 2020 at 4:09am PST 	4
785	  Mwandishi Wetu-Dar es Salaam   MABALOZI wameanza kuitikia wito wa Rais Dk. John Magufuli kumpelekea taarifa za watendaji wanaokwamisha wawekezaji wakiziweka kitanzini  Wizara ya Ardhi, Nyumba na Maendeleo ya Makazi na Wizara ya Viwanda na Biashara. Aprili 9 akiwa ziarani mkoani Njombe, Rais Magufuli aliwataka mabalozi kupeleka kwake watendaji wa Serikali wanaozungusha wawekezaji ili naye awazungushe kama tairi. Jana Rais Magufuli alitoa wiki moja kwa Wizara ya Ardhi, Nyumba na Maendeleo ya Makazi na Wizara ya Viwanda na Biashara kukamilisha taratibu za uwekezaji kwa Kampuni ya Sugar Investment Trust (SIT) ya Mauritius ambayo imecheleweshwa kuwekeza katika uzalishaji wa sukari tangu mwaka 2017. Taarifa iliyotolewa jana na Mkurugenzi wa Mawasiliano ya Rais – Ikulu, Gerson Msigwa, ilisema Rais Magufuli alitoa agizo hilo jana Dar es Salaam baada ya kukutana na kufanya mazungumzo na Mwenyekiti wa kampuni hiyo, Gansam Boodram aliyeongozana na Balozi wa Mauritius nchini, Jean Pierre Jhumun. Katika mazungumzo hayo, Boodram alimweleza Rais Magufuli kuwa yupo tayari kulima ekari 25,000 za mashamba ya miwa kwa ajili ya uzalishaji wa sukari na kwamba uwekezaji huo utawezesha kuzalisha tani 125,000 za sukari, ajira za kudumu 3,000 na ajira za muda 5,000. Alisema licha ya mafanikio hayo tarajiwa, amekwama kuendelea kutokana na kusubiri majibu ya Serikali kutoka Wizara ya Ardhi, Nyumba na Maendeleo ya Makazi kuhusu upatikanaji wa eneo la uzalishaji wa miwa na ujenzi wa kiwanda cha sukari. Kutokana na maelezo hayo, Rais Magufuli aliagiza ufanyike uchambuzi wa haraka katika maeneo ya Bonde la Mto Rufiji mkoani Pwani, eneo la shamba la Mkulazi mkoani Morogoro na eneo la Kibondo mkoani Kigoma ili mwekezaji huyo apatiwe na kuanza mara moja uwekezaji kwa kuwa nchi inahitaji kuongeza uzalishaji wa sukari utakaomaliza upungufu wa tani zaidi ya 100,000 ambazo kwa sasa zinaagizwa kutoka nje ya nchi. Taaarifa hiyo pia ilieleza kuwa Rais Magufuli alimwagiza Naibu Katibu Mkuu wa Wizara ya Viwanda na Biashara, Dk. Edward Mhede, kufuatilia makubaliano ya ushirikiano katika uvuvi kati ya Tanzania na Mauritius ambayo hayajatiwa saini tangu 2017 licha ya wawekezaji wa nchi hiyo kuonesha nia ya kutaka kuwekeza katika uvuvi na viwanda vya samaki. Balozi Jhumun alimweleza Rais Magufuli kuwa Mauritius inao uzoefu mkubwa katika uvuvi na viwanda vya samaki na kwa kuitikia wito wake wa kuhamasisha wawekezaji kuja hapa nchini, amefanikiwa kupata kampuni zilizo tayari kufanya uwekezaji huo baada ya makubaliano kati ya nchi hizo kutiwa saini.  Rais amezionya taasisi za Serikali kikiwemo Kituo cha Uwekezaji Tanzania (TIC) kwa kutoharakisha taratibu za kuwawezesha wawekezaji kuwekeza na amemhakikishia Balozi Jhumun kuwa atafuatilia kuhakikisha uwekezaji wa Kampuni ya SIT unafanyika. “Ndugu zangu watendaji wa Serikali badilikeni, acheni kukwamisha wawekezaji, fanyeni maamuzi na kama yanawashinda toeni taarifa kwenye mamlaka za juu,” alisema Rais Magufuli.  AGIZO LA KWANZA Aprili 9, Rais Magufuli aliwaweka kitanzini watendaji wa Serikali wanaokwamisha wawekezaji, huku akitaka mabalozi kuwapeleka kwake watendaji wanaowazungusha wawekezaji ili naye awazungushe kama tairi. Alisema ili kuvutia wawekezaji, aliihamishia TIC katika Ofisi ya Waziri Mkuu, lakini akiona huko pia wanasuasua atairudisha Ofisi ya Rais ili mtu akifika leo akitaka kuwekeza, kesho apate anachotaka. Akizungumza katika uzinduzi wa kiwanda cha kuchakata majani ya chai cha Ruangu mkoani Njombe, Rais Magufuli alisema watendaji katika maeneo hayo muhimu wamekuwa kikwazo na kusababisha wawekezaji kukimbilia nchi jirani. Alisema kwa upande mmoja, masharti magumu ya uwekezaji nchini yamekuwa kikwazo kwa uwekezaji, hivyo ni vyema masharti hayo yapunguzwe. “Kumekuwa na masharti magumu ya uwekezaji, wawekezaji wengi wanakimbilia nchi jirani kwa sababu ya urasimu na vi-masharti vya hovyo vimekuwa vingi. Tunajichelewesha wenyewe. “Unakuta mwekezaji anakuja kuwekeza nchini, mara wanaanza kutokeza watu wa mazingira wanakuja na yao wakati mazingira ya Mungu yapo, mara wanakuja Osha sijui wanataka kuosha uso au nini. Mimi sasa ndiyo Rais na ninasema wawekezaji ukipata tu kiwanja anza kujenga, hayo mambo mengine yatakuja baadaye,” alisema. Alisema tatizo lililopo ni kwa watendaji kuwa na ‘vichwa kama kamongo’, hawafai na wamekuwa tatizo katika uwekezaji, kwa kuwafanya wawekezaji kuwa maadui zaidi ya kuwafanya marafiki. Rais Magufuli aliwataka mabalozi wa nchi za nje kuwasiliana naye moja kwa moja iwapo kuna wawekezaji kutoka katika nchi zao ambao wanazungushwa wanapofika nchini, ili aweze kuwashughulikia watendaji wanaowasababishia urasimu. “Ninawaambia mabalozi kama kuna wawekezaji wanataka kuwekeza nchini na wakazungushwa zungushwa, waleteni kwangu ili na mimi niwazungushe hao watumishi, nitajua nitawazungusha kama tairi au nini,” alisema.	1
786	 MAKAMU wa Rais, Samia Suluhu Hassan amesema serikali haitavumilia mtu anayekwamisha ujenzi wa uchumi wa viwanda ikiwa ni pamoja na kuzalisha au kuingiza nchini bidhaa bandia.Alitoa rai hiyo jana kupitia hotuba ya ufunguzi wa maonesho ya pili ya viwanda mkoani Pwani iliyosomwa kwa niaba yake na Naibu Waziri wa Viwanda na Biashara, Stella Manyanya.“Serikali haitamvumilia yeyote atakayekwamisha ujenzi wa viwanda ikiwa ni pamoja na kuzalisha au kuingiza bidhaa bandia zinazochafua taswira ya viwanda vya ndani,” alisema.Alitaka mamlaka zinazohusika na ubora wa bidhaa kuhakikisha zisizo bora haziingizwi nchini. Alishauri pia wenye viwanda kuhakikisha wanazalisha bidhaa zinazotumiwa zaidi na Watanzania.Alitaka mamlaka za ukaguzi hususani Baraza la Taifa la Hifadhi na Usimamizi wa Mazingira (NEMC) na Shirika la Viwango (TBS) kuweka sheria, taratibu na kanuni wazi zisiwe kikwazo kwa wawekezaji.“Haiwezekani tukawa tunahamasisha uwekezaji halafu ninyi mkawa kikwazo” alisema na kuwataka kutoa msaada pale panapohitajika, kushirikiana na wadau na kuhakikisha nchi inapiga hatua za haraka katika ujenzi wa viwanda,” alisema.Vile vile aliwataka wawekezaji pia kuwa na tabia ya kufuatilia kuhusu nini wanatakiwa kufanya kwa mujibu wa sheria zilizopo na kutekeleza. Alisema Serikali inafanyia kazi tozo mbalimbali 114 zinaoonekana kero na kwamba tayari serikali imefuta tozo 54 na itandelea kufuta nyingine. Makamu wa Rais aliwahimiza Watanzania kupenda kutumia bidhaa zinazozalishwa nchini kupanua soko la viwanda na hivyo kuviwezesha kutoa ajira zaidi kwa Watanzania.Aliiagiza Wizara ya Viwanda na Biashara, kitengo cha masoko kuhamasisha Watanzania kupenda bidhaa zinazozalishwa nchini na kuhakikisha serikali inatumia bidhaa za ndani katika miradi yake. Katika hatua nyingine, Makamu wa Rais alisema mwaka jana alitoa maagizo kadhaa ambayo alitaka mkoa umpe mrejesho kuhusu utekelezaji wake.Alitaja maagizo hayo ikiwamo ulinzi wa nafasi za Watanzania kupata ajia zenye staha, kuhakikisha sheria za kazi zinafuatwa na wizara ya kazi kupita mara kwa mara viwandani, kuhakikisha usalama na maslahi ya wafanyakazi yanazingatiwa Maagizo mengine alisema ni kuhakikisha mapato yatokanayo na viwanda yanatumika kuchangia maendeleo ya jamii na kunakuwa na mipango madhubuti ya kulinda ajira kwa wakazi wa Pwani sambamba na kujengwa kwa chuo cha ufundi kuwanoa.Alisema serikali itaendelea kuweka mazingira mazuri kwa ajili ya viwanda na biashara ambayo ni pamoja na ujenzi wa reli ya kisasa, kuboresha bandari, kununua ndege kurahisha usafiri wa watu na mizigo pamoja na kuleta umeme wa uhakika.“Tutaendelea kuboresha mazingira ya ufanyaji wa biashara kati ya sekta ya umma na binafsi,” alisisitiza Samia.Alipongeza mkoa wa Pwani kwa kufanikisha maonesho ya viwanda na kusema bidhaa nyingi zilizooneshwa ni bora. Halikadhalika aliwapongeza wamiliki wa viwanda kujitokeza na kuwataka ambao hawajajitokeza kufanya hivyo ili bidhaa zao kufahamika kwa wateja.Maonesho hayo yaliyozinduliwa jana yatafungwa Oktoba 23 na keshokutwa Jumamosi kutakuwa na Kongamano la Fursa za Uwekezaji. Makamu wa Rais pia alitoa salamu za Rais John Magufuli akisema alitamani kushiriki kwenye maonesho hayo lakini anatingwa na shughuli mbalimbali za kitaifa.“Rais anawapongeza kwa utayari wenu wa kupokea hivi viwanda na kulinda amani na mazingira yanayowezesha viwanda kufanya vyema... Siku zijazo bila shaka mtatanua wigo na kushirikisha mikoa jirani. Rais anaamini maonesho yatakuwa chachu ya kuvutia wawekezaji zaidi mkoa wa Pwani,” alisema.Akizungumza kama Naibu wa Viwanda na Biashara, Manyanya alisema wizara yake itahakikisha changamoto mbalimbali zinazowakabili wawekezaji zinapatiwa ufumbuzi. “Tutahakikisha katika wizara hakuna visingizio au vichaka vya sheria vinavyoleta usumbufu,” alisema Mayanya.	1
787	MOSCOW, URUSI  Russia yazindua mfumo mpya wa kombora lenye kasi zaidi ya sauti la ‘Avangard Hypersonic’.  Shirika la Habari la Itar-Tass la Russia liliripoti kwamba Waziri wa Ulinzi wa nchi hiyo, Sergey Shoygu, alizindua mfumo wa kwanza wa makombora ulio na kasi kubwa kuliko sauti juzi Ijumaa.  Kwa mujibu wa shirika hilo la habari, shughuli ya uzinduzi wa mfumo huo, ilifanyika majira ya saa 10 asubuhi kwa majira ya  Moscow, mji mkuu wa nchi hiyo. Hii ni katika hali ambayo Jumamosi iliyopita pia, Rais Vladmir Putin wa Urusi na katika kikao kilichohudhuriwa na maofisa wa ngazi za juu wa jeshi la nchi hiyo, akiwemo Sergey Shoygu, Waziri wa Ulinzi, alisema uzinduzi huo ni w akihistoria.  Alisema kuwa kinyume na huko nyuma katika harakati za ushindani na Marekani, kwa mara ya kwanza katika historia yake, Russia imefikia kiwango cha juu katika uundaji wa zana mpya za kivita.  Akibainisha suala hilo, Putin alisema: “Tumefikia kiwango cha uwezo wa kijeshi cha zama hizi, na hivi sasa ni Marekani inayopigania kuweza kutufikia. Hakuka nchini yenye silaha za Hypersonic, achilia mbali silaha za Hypersonic za kuvuka mabara.”  Akizungumzia makombora ya Avangard hypersonic alisema kuwa, makombora hayo ya kuvuka mabara yanaweza kwenda umbali wa anga ya dunia kwa kasi ya mara 20 zaidi ya sauti sambamba na kuvuka aina yoyote ya ngao ya kiulinzi iliyopo duniani.  Akiashiria suala la kuongeza askari kunakofanywa na Shirika la Kijeshi la Nchi za Magharibi (NATO) katika mipaka ya Magharibi mwa Urusi, na kitendo cha Marekani cha kujiondoa kwenye mapatano ya makombora ya masafa ya wastani yaliyotiwa saini mwaka 1987, Rais Putin alisema ni lazima Urusi imiliki silaha za kisasa duniani. 	0
788	 ALIYEKUWA kocha wa timu ya taifa ya Tanzania, Taifa Stars, Emmanuel Amunike amelishtaki Shirikisho la Soka Tanzania (TFF), kwa Shirikisho la Kimataifa la Soka (FIFA) kwa madai ya kutolipwa stahiki zake. Amunike alivunjiwa mkataba wake na TFF tangu mwezi Julai mwaka huu kutokana na matokeo mabovu iliyoipata timu ya Tanzania kwenye fainali za Mataifa ya Africa (Afcon 2019).Kwa mujibu wa taarifa iliyotolewa na mitandao ya completesports.com na punching.com, Amunike ameamua kupeleka shauri hilo FIFA ili waweze kulitatua. “Nimewasiliana na FIFA juu ya hilo jambo. Sio suala la kupigia kelele, lakini nina imani watalitazama na kuamua kama ni sahihi mtu kutolipwa baada ya kufanya kazi,” alisema Amunike.Emmanuel Amuneke aliyekuwa kocha msaidizi wa Super Eagles ameiwezesha Tanzania kutinga michuano ya Afcon 2019 kwa mara ya kwanza katika kipindi cha miaka 39, lakini timu hiyo haikushinda hata mchezo mmoja katika fainali hizo nchini Misri.Katibu Mkuu wa TFF, Wilfred Kidao alisema leo wanatarajia kufanya mkutano na waandishi wa habari ili kutolea ufafanuzi suala hilo, ambalo linazidi kusambaa kwenye mitandao ya kijamii kuhusu kocha huyo kuidai TFF. “Kuhusu suala linalozidi kusambaa kwenye mitandano ya kijamii kuhusu aliyekuwa kocha wa Taifa Stars, Emmanuel Amunike, kesho (leo) saa 5:00 asubuhi nitakuwa na kikao na waandishi wa habari kutolea ufafanuzi juu ya kinachoendelea, ” alisema Kidao.	2
789	 Na Mwandishi Wetu, Dodoma Waziri wa Ujenzi, Uchukuzi na Mawasiliano, Profesa Makame Mbarawa amesema Serikali itaendelea kuiwezesha Mamlaka ya Hali ya Hewa Nchini (TMA), kuwa na vifaa na mitambo ya kisasa ya hali ya hewa ili kurahisisha huduma bora za utabiri kutolewa kwa wakati. Profesa Mbarawa amesema hayo mjini Dodoma leo Ijumaa Machi 23 na kusisitiza kuwa kwa sasa TMA imeongeza imani kwa wananchi kwani imekuwa ikitoa utabiri wa kuaminika kwa  sababu ya kuwa  vifaa vingi na vya kisasa vya utoaji taarifa. “Serikali itaendelea kuwezesha TMA na kuhakikisha inatoa utabiri sahihi na wa uhakika kwani kuwepo kwa utabiri sahihi kuwawezesha vyombo husika kuchukua hatua mapema kabla ya madhara makubwa kutokea,” amesema. Aidha, amewataka wananchi kutunza mazingira kwa kuacha kulima kwenye vyanzo vya maji na kuepuka kuchafua maeneo ya bahari ili kuepusha athari zinazoepukika zikiwemo uharibifu wa miundombinu ya  uchukuzi. “Nawaomba wananchi wote watunze mazingira kwani kumekuwa na uharibifu mkubwa wa miundombinu kutokana na shughuli zinazofanywa na binadamu katika maeneo mbalimbali yasiyotakiwa kulimwa au kujengwa, amesisitiza Waziri Prof. Mbarawa. Kwa Upande wake Mkurugenzi Mkuu wa TMA, Dk. Agnes Kijazi amesema serikali inajitahidi kuwekeza kwenye miundombinu ya hali ya hewa kwa kutoa fedha kununua vifaa mbalimbali ambavyo vimewezesha mamlaka hiyo kutoa utabiri sahihi kwa zaidi ya asilimia 70. “Kwa sasa utabiri wa usafiri wa anga ni wa uhakika kwa asilimia 90 na hutolewa kila baada ya nusu saa na marubani hupata taarifa hizo kwa wakati kabla ya kuanza safari zao, amesema Dk. Kijazi.    	1
790	Na Malima Lubasha-Musoma MAHAKAMA Kuu Kanda ya Musoma, imewahukumu kunyongwa hadi kufa watu watatu kwa kosa la kumuua Tabu Makanya (58) kwa kumchinja na kutenganisha kichwa na kiwiliwili. Waliohukumiwa kunyongwa hadi kufa ni Musiba Maregeba, Abeid Casimil na Ndaro Sumuni wote wakazi Kijiji cha Kwibara Kata ya Mugango Wilaya ya Musoma vijijini mkoani Mara, huku Wandwi Mugulu diwani wa Kata ya Mugango, akiachiwa huru. Hukumu hiyo imetolewa na Jaji Girson Mdeme wa hiyo baada ya kuridhika na ushahidi uliotolewa mahakamani na upande wa Jamuhuri.  Jaji Mdeme, alisema ametoa adhabu hiyo ya kunyongwa hadi kufa kwa washtakiwa baada ya kuridhika na ushahidi uliotolewa na mashahidi saba pamoja na vielelezo vilivyotolewa mahakamani na upande wa mashtaka.  Awali washtakiwa hao walihukumiwa kunyongwa hadi kufa na Mahakama Kuu Kanda ya Mwanza katika kesi namba 189/2013 ambayo hukumu yake ilitolewa Julai 14,2015. Jaji Mdeme alisema, wakati washtakiwa wakisubiri kunyongwa baada ya hukumu iliyotolewa na Mahakama Kuu Kanda ya Mwanza, walikata rufaa ambayo ilisikilizwa na na Mahakama Kuu Kanda ya Musoma  Agosti 16. Washtakiwa hao walikuwa wakituhumiwa kumuua Tabu Makanya (58) mkazi wa Kijiji cha Kwibara Kata Mugango, ambapo Februali 21 mwaka 2013 majira ya saa 5.00 usiku walivamia nyumba ya mwanamke huyo kwa kubomoa mlango kwa jiwe kubwa marufu fatuma. Ilidaiwa wakiwa na mapanga na tochi, baada ya kuingia ndani walitoa onyo kwa watoto wa Tabu na kuwata kukaa kimya bila kupiga kelele. Baada ya kuwatisha watoto, walimvamia mwanamke huyo kisha kumchinja na kutenganisha kichwa na kiwiliwili na kukiweka ndani ya mfuko wa sandarusi na kuondoka nacho.  Ilidaiwa wakati watuhumiwa hao wakiwa katika harakati za kutoka eneo la tukio, wananchi walifanikiwa kumkamata mtuhuniwa mmoja akiwa na kichwa hicho. Kuhusu diwani aliyekuwa amejumuishwa kwenye kesi hiyo, inadaiwa alikamata baada ya uchunguzi wa awali kuonesha kwamba yeye ndiye aliwatuma watu hao kumtafutia kichwa cha binadamu kwa makubaliano ya kuwapatia fedha.   Ilidaiwa kuwa, diwani huyo alitaka kichwa hicho ili kukitumia kishirikina kwenye masuala ya uvuvi wa samaki lakini baada ya jalada lake kupelekwa kwa Mwanasheria wa Serikali, aliondolewa kwenye kesi hiyo.	1
791	Ramadhan Hassan,Dodoma Wabunge wametakiwa kwenda Misri kuishangilia timu ya Taifa ya Tanzania ‘Taifa Stars’ katika michuano ya Mataifa ya Afrika (AFCON). Akizungumza leo Mei 22 bungeni Spika wa Bunge Job Ndugai, amesema timu ya Bunge Sc inaendelea  kuratibu zoezi la kujiandikisha wabunge ambao wataenda kushuhudia fainali hizo.   “Bunge Sc wanaendelea kuratibu utaratibu wa wabunge na tutaenda Misri tukiongozwa na mheshimiwa Waziri Mkuu wakati timu yetu ya Taifa itakapoenda kucheza AFCON,” amesema Ndugai. “Tuchangie masuala ya nauli ni vyema wabunge tuonesha mfano kwa kujiandikisha kwa wingi na kuwahamasisha wengine na mipango iende haraka kwa sababu Booking za hoteli zitajaa itabidi tufanye mapema, tukijiandikisha mapema naamini itawapa moyo vijana wetu,” amesema Ndugai.	2
792	 NA SOSTHENES NYONI ACHANA na Mbwana Samatta wa KR Genk ya Ubelgiji, Elias Maguli wa Dhofar SC ya Oman, Farid Musa anayekipiga Teneriffe ya Hispania na Abdi Banda, anayeichezea Baroka FC, Watanzania leo wana shauku ya kumshuhudia kiungo Simon Msuva, anayetarajia kuichezea timu ya Taifa ‘Taifa Stars’ kwa mara ya  kwanza itakapoumana na Botswana, tangu alipojiunga na klabu ya Difaa Al Jadid ya nchini Morocco. Stars na Botswana zitashuka dimbani kukabiliana katika pambano la kalenda ya Shirikisho la Soka la Kimataifa (Fifa), litakalopigwa kwenye Uwanja wa Uhuru jijini Dar es Salaam. Msuva alijiunga na Al Jadid wakati wa dirisha la usajili la msimu huu kwa mkataba wa miaka mitatu akitokea kwa mabingwa wa Tanzania, Yanga aliyodumu nayo kwa misimu mitano baada ya kujiunga nao mwaka 2012. Akiwa na Yanga alifanikiwa kutwaa ubingwa wa Ligi Kuu Tanzania Bara mara nne, huku mara tatu ikiwa mfululizo. Makali yake hayakuishia Yanga pekee, pia kwa muda mrefu amekuwa mchezaji muhimu katika kikosi cha Taifa Stars, ambapo Julai mwaka huu alikisaidia kushika nafasi ya tatu kwenye michuano ya Baraza la Vyama vya Soka kwa nchi za Kusini mwa Afrika (Cosafa) iliyofanyika nchini Afrika Kusini. Moto aliouwasha katika Ligi Kuu Tanzania Bara, sasa ameuhamishia Morocco kwani licha ya kuwa hana muda mrefu lakini tayari ameonyesha makeke baada ya kuonyesha kiwango maridadi na kufunga mabao kadhaa akiwa na kikosi cha Al  Jadid katika mechi za kirafiki kujiandaa na msimu mpya wa Ligi Kuu ya nchini humo. Msuva pia hivi karibuni aliisaidia Al Jadid  kufuzu raundi ya pili ya michuano ya Kombe la Ligi Morocco, maarufu kama Throne Cup baada ya kufunga bao moja kati ya matatu yaliyowapa ushindi wa mabao 3-1 dhidi ya CR Khemis Zemamra. Ubora wake aliouonyesha kwa muda mfupi nje ya mipaka ya Tanzania, ndio ambao mashabiki wa soka wa hapa nchini wanataka kuona akiendeleza leo kama atafanikiwa kupangwa katika kikosi cha Taifa Stars. Imani yao ni kwamba, muunganiko kati yake na washambuliaji; Mbwana Samatta na Elias Maguli, katika eneo la ushambuliaji utaisaidia Taifa Stars kupata matokeo chanya leo itakapoumana na Botswana. Zaidi hapo, kama ataendeleza ubora wake katika kikosi cha Taifa Stars, ni wazi itazidi kumfungulia njia ya kuyasaka mafanikio zaidi na kutimiza ndoto zake za kucheza soka barani Ulaya na kuungana na Samatta pamoja na Mussa. Kuelekea mchezo huo, Kocha Mkuu wa Taifa Stars, Salum Mayanga, alisema kikosi chake kipo timamu kimwili na kiakili tayari kwa kuivaa Botswana na kuibuka na ushindi. “Mimi kama kocha nimekamilisha wajibu wangu wa kuiandaa timu kimbinu na kiufundi, kilichobaki ni wachezaji nao kutimiza wajibu wao. “Nawaomba Watanzania wajitokeze kwa wingi kuja kuiunga mkono timu yao, naamini kwa kufanya hivyo wataongeza morali ya wachezaji na hatimaye tuweze kupata matokeo mazuri,” alisema Mayanga. Hii itakuwa mara ya pili kwa Stars kuumana na Botswana ndani ya mwaka huu pekee, ambapo Machi 25 timu hizo zilikutana katika mchezo wa kirafiki ukipigwa kwenye Uwanja wa Taifa jijini Dar es Salaam na Stars kuibuka na ushindi wa mabao 2-0 yaliyofungwa na Samatta. Katika viwango vya ubora wa soka duniani vilivyotolewa kwa mara ya mwisho na Fifa, Stars ipo nafasi ya 120, wakati Botswana inakamata nafasi ya 126.	2
793	 WANANCHI wengi walioathirika na virusi vinavyosababisha Ukimwi nchini Uganda, hawatumii dawa za kufubaza virusi hivyo (ARV). Hayo ni kwa mujibu wa utafiti uliofanywa na Taasisi ya Kutafiti Virusi ya Uganda (UVRI).Kwa mujibu wa utafiti huo, asilimia 15 ya watu walioathirika na virusi vya Ukimwi, hawatumii dawa za kufubaza kutokana na sababu mbalimbali, ambapo baadhi yao hawatumii kwa kuwa dawa hizo ni ghali kuzipata. Wengine wanasema hazipatikani.Utafiti huo ulionesha kuwa kati ya watu 10 wanaoishi na virusi vya Ukimwi nchini Uganda, wawili kati yao hawatumii dawa za kufubaza virusi hivyo. Hii ina maana kuwa watu 20 kati ya 100 wanaoishi na virusi hivyo, hawatumii dawa za kufubaza virusi vya Ukimwi.Mkurugenzi wa UVRI, Profesa Pontiano Kaleebu alisema katika jiji la Kampala na sehemu za Mashariki mwa Uganda, matumizi ya dawa za kufubaza virusi vya Ukimwi ni madogo hasa kwa akina mama, watoto na vijana wa umri wa kubalehe.“Tuna idadi kubwa ya wagonjwa wasiotumia dawa katika hatua za mwanzo wakiwemo akinamama na watoto,” alisema Profesa Kaleebu.Waziri wa Afya wa Uganda, Sarah Opendi alisema kitendo cha kutotumia dawa za kufubaza virusi vya Ukimwi, kinarudisha nyuma juhudi za serikali na kutishia juhudi za nchi katika kufikia Malengo ya Dunia ya 90-90-90. Malengo ya dunia yanataka mpaka kufikia mwaka 2020,kila watu tisa kati ya 10 wanapima na kujua hali zao za kiafya na kuanza mapema matumizi ya dawa za kufubaza kwa wale wote watakaokutwa na maambukizi ya virusi hivyo.	1
794	 Pamoja na Hanspope, mahakama hiyo imeamuru Franklin Lauwo naye akamatwe afikishwe mahakamani hapo.Hakimu Mkazi Mkuu, Thomas Simba alitoa amri hiyo jana baada ya Mwendesha Mashitaka wa Taasisi ya Kuzuia na Kupambana na Rushwa (Takukuru), Leonard Swai kubadili hati ya mashitaka na kuongeza washitakiwa hao. Wakili Swai alidai kuwa washitakiwa hao wawili wametafutwa na taasisi hiyo tangu mwezi wa tatu bila mafanikio.Hivyo, aliomba hati ya kuwakamata washitakiwa hao ambao hawakuwepo mahakamani wakati hati ya mashitaka inabadilishwa na kuwaunganisha kuwa miongoni mwa washitakiwa wa utakatishaji fedha na kughushi.Inadaiwa Machi 15, mwaka jana, jijini Dar es Salaam, washitakiwa Aveva na Nyange wote kwa pamoja walighushi fomu ya kuhamisha fedha kuonesha kwamba Klabu ya Simba inalipa deni la dola za Marekani 300,000 kwa Aveva, kitu ambacho si kweli.Katika shitaka la pili linalomkabili Aveva, inadaiwa Machi 15, mwaka jana maeneo ya Benki ya CRDB tawi la Azikiwe wilayani Ilala, Dar es Salaam, alitoa nyaraka hiyo ya uongo kwa benki hiyo kuonesha kuwa klabu hiyo inalipa dola za Marekani 300,000 kwa Aveva.Pia inadaiwa tarehe tofauti tofauti kati ya Machi 15 na Juni 29, mwaka jana, ndani ya mkoa huo, washitakiwa walikula njama kutakatisha fedha dola za Marekani 300,000 huku wakijua kwamba fedha hizo ni zao la uhalifu ambalo ni kughushi.Machi 15 mwaka jana, katika Benki ya Barclays Mikocheni wilayani Kinondoni, Dar es Salaam, Aveva alijipatia dola za Marekani 300,000 wakati akijua kuwa alipata fedha hizo kutokana na nyaraka za kughushi.Katika mashitaka ya tano yanayomkabili Nyange, ilidaiwa Machi 15, mwaka jana katika tawi la Barclays tawi la Mikocheni, alimsaidia Aveva kupata fedha kutoka katika benki hiyo, huku akijua kwamba ni zao la uhalifu, ambalo ni kutokana na kughushi fomu ya kuhamishia fedha.	2
795	"['Mkufunzi wa Manchester United Ole Gunnar Solskjaer anasema kuwa klabu hiyo bado iko nyuma kinyume na matarajio aliyokuwa nayo katika kipindi kama hiki cha msimu. ', 'United, ambayyo itakuwa mwenyeji wa Newcastle siku ya Boxing Day, inashikilia nafasi ya nane katika Ligi ya Primia na iko nyuma kwa pointi saba kuufikia mstari wa timu bora nne za juu. ', 'Solskjaer amekuwa mkufunzi wa timu hiyo kwa mwaka mmoja lakini anasema anatumia msimu huu kuunda kikosi cha msimu ujao.', '""Tulijua kwamba msimu huu utakuwa na panda shuka nyingi,"" anasema.', '""Msimu huu utatumika kusuka kikosi cha msimu ujao, lakini ni matumaini yetu kwamba tutafanikiwa kuharakisha kwa kupata matokeo bora. ', '""Natarajia kwamba tutaendeleza matokeo bora, kupata tajriba zaidi  na pia tunaendelea kujifunza kutokana na changamoto zote. ', '""Kwa sasa tuko nyuma kiasi kuliiko vile nilivyokuwa nikitarajia.""', 'Kiungo nyota Paul Pogba, ambaye majeraha yamekuwa yakimuandama toka Septemba aliingia kama mchezaji wa akiba wakati United ilipochapwa mabao 2 na Watford siku ya Jumapili. ', 'Solskjaer anasema kwamba Pogba ndio kiungo bora zaidi duniani na huenda akashiriki katika mechi ya United dhidi ya  Newcastle Alhamisi hii. ', '""Anaweza kucheza popote. Anaweza kukaba na kushambulia a anaweza kuhamisha uwanja kwa pasi ndefu,"" ameongeza mkufunzi huyo raia wa Norway. ', '""Bila shaka hayo ni mazungumzo kumhusu Pogba ambayo yataendelea. Na ni vizuri kuona kwamba amerejea.""']"	2
796	 WAZIRI wa Viwanda Biashara na Uwekezaji, Charles Mwijage amewapongeza wajasiriamali kwa kufanikiwa kutengeneza bidhaa lakini amewahimiza kutengeneza kwa ubora na wingi zaidi.Akifungua tamasha la maonesho ya wajarisiamali lililoandaliwa jijini Dodoma na Taasisi ya Mwanamke Mjasiriamali Tanzania (MOWE), amewapongeza wajasiriamali hao na kuwataka kujikita kwenye utengenezaji wa bidhaa bora.Mwaijage aliwataka wajasiriamali hao kutumia taasisi zilizo chini ya wizara yake ikiwamo Shirika la Viwango Tanzania (TBS), Wakala wa Vipimo (WMA) na Mamlaka ya Chakula na Dawa (TFDA) kuhakikisha bidhaa zao zinaangaliwa na zinakuwa katika ubora.Aliwataka wajasiriamli hao wachache ambao wameonesha nia taasisi hizo kushirikiana nao hasa mifuko zaidi ya 15 inayokopesha waweze kuendelea kutengeza bidhaa bora zaidi.Alizihimiza taasisi hizo kuwasaidia wajasiriamali katika kuhakikisha kwamba wanapata taaluma ya kutengeneza bidhaa bora ambazo zitakubalika katika soko la kimataifa.Akifungua tamasha hilo la siku sita katika viwanja vya Nyerere, Mwijage alisema wajasirisamali hao wanahitaji kuongozwa na mazingira bora, kwani taasisi zilizo chini ya ofisi yake ikiwamo TBS zipo tayari kwa ajili ya kusaidia kuboresha mazingira katika kuhakikisha wajasirimali wanatengeneza bidhaa bora.Akizungumza Mwenyekiti wa MOWE, Zubada Kiluwa alisema maonesho hayo yalishirikisha zaidi ya wajasirimali zaidi ya 250 kutoka katika mikoa mbalimbali nchini na Jumuiya ya Afrika Mashariki (EAC), yamekuwa daraja kuwatambulisha wajasiriamali hao.Kiluwa alisema, tamasha hilo linafanyika kwa mara ya kwanza mkoani hapo katika kipindi cha miaka 12 ya uhai wake tangu kuanzishwa rasmi mwaka 2006.	5
797	Mwandishi wetu – Dar es Salaam RAIS Dk. John Magufuli amefanya mabadiliko madogo ya Baraza la Mawaziri kwa kumteua Mbunge wa Ilala, Mussa Azan Zungu kuwa Waziri wa Nchi, Ofisi ya Makamu wa Rais, Muungano na Mazingira na George Simbachawene kuwa Waziri wa Mambo ya Ndani ya Nchi. Katibu Mkuu Kiongozi, Balozi John Kijazi, alisema Simbachawene anaziba nafasi ya Lugola ambaye uteuzi wake umetenguliwa, huku Zungu akiziba nafasi ya Simbachawene ambaye amehamishwa Wizara ya Mambo ya Ndani. Uteuzi wa Zungu ulitangazwa ikiwa ni saa chache tangu ashiriki hafla ya uzinduzi wa nyumba za askari magereza Ukonga akiwa kama Mwenyekiti wa Kamati ya Ulinzi na Usalama, ambapo kwenye hotuba yake alisema huu ni mwaka wa uchaguzi na hana wasiwasi kuwa Rais Magufuli atapita tena. UTEUZI WA MABALOZI Balozi Kijazi alisema Rais pia ameteua mabalozi watatu ambao wataiwakilisha Tanzania katika nchi mbalimbali, baada ya mabalozi katika vituo hivyo aidha kumaliza muda wao au kufikisha umri wa kustaafu. Alisema walioteuliwa ni aliyekuwa Katibu Mkuu wa Mambo ya Ndani, Meja Jenerali Jacob Kingu ambaye alijiuzulu juzi, na John Simbachawene aliyekuwa Ofisi ya Rais, Ikulu. Balozi Kijazi alisema Rais pia amemteua aliyekuwa Kamishna Jenerali wa Magereza, Faustine Kasike kuwa balozi ambaye sasa nafasi yake itajazwa baadaye na kwamba vituo vyao vitatangazwa badaye. “Rais pia amewaongezea muda wa miaka miwili mabalozi saba ambao wanaiwakilisha nchi katika nchi mbalimbali, ambao muda wao wa uwakilishi umekwisha,” alisema Balozi Kijazi. Alisema mabalozi walioongezewa muda ni Balozi George Madafa (Italia), Luteni Jenerali Paul Mwela (DRC), Job Masima (Israel), Emmanuel Nchimbi (Brazil), Asharose Migiro (Uingereza), Bebedict Mashiba (Malawi) na Sylvester Mabumba (Comoro).  Balozi Kijazi alisema Rais pia ametengua uteuzi wa Kamishna Jenerali wa Zimamoto na Uokoaji, Thobias Andengenye na nafasi yake itajazwa baadaye. Alisema pamoja na kutengua uteuzi huo, Rais Magufuli pia ameagiza Takukuru wafanye uchunguzi wa haraka kuhusiana na mkataba uliosainiwa kati ya kampuni kutoka nje ya nchi na Jeshi la Zimamoto na Uokoaji ambao hauna masilahi kwa nchi.	1
798	"    Na AGATHA CHARLES.   	KIKAO cha Bunge la Bajeti kinachotarajiwa kuanza kuketi Aprili 4, mwaka huu mjini Dodoma, huenda kikatawaliwa na hoja kuu 10 zitakazotikisa mhimili huo.   	Miongoni mwa mambo ambayo yanatazamiwa kulitikisa Bunge na kuchambuliwa kwa kina na wabunge ni pamoja na mjadala wa Bajeti ya Mwaka wa Fedha 2017/2018.   	Mambo mengine ni Uchaguzi wa Bunge la Afrika Mashariki (EALA), kuvamiwa kwa Kituo cha Clouds, sakata la Nape Nnauye, Mkuu wa Mkoa wa Dar es Salaam, mwenendo wa Serikali pamoja na mchanga wenye madini.   Bajeti ya Mwaka wa Fedha 2017/2018   	Mapendekezo ya mwelekeo wa Bajeti ya Mwaka wa Fedha 2017/2018 yaliyowasilishwa na Waziri wa Fedha, Dk. Philip Mpango kwa Kamati za Bunge wiki iliyopita, yanatarajiwa kuibua hoja nzito dhidi ya Serikali.   	Hoja hiyo inadaiwa itajikita zaidi kuangalia uwiano wa utekelezaji wa bajeti iliyopita ya Sh trilioni 29.5 na ile ya sasa ambayo inakadiriwa kufikia Sh trilioni 32.   	Tayari kuna wasiwasi utekelezaji wa bajeti hiyo mpya hasa ikizingatiwa ile ya mwaka huu ni shilingi trilioni 3.9 tu ndizo zilizotolewa kwa ajili ya maendeleo.   	Wakati baadhi ya wasomi wakidai kuwa bajeti iliyopita ilishindwa kutekelezwa kutokana na kuwapo matumizi nje ya yaliyopangwa, tayari baadhi ya wabunge nao wameonyesha mtazamo unaoshabihiana na huo na hivyo kutoa mwelekeo wa kile ambacho kitajiri ndani ya Bunge.   	Mbunge wa Malindi (CUF), Ally Abdulla Saleh, amekaririwa wiki hii akisema mapendekezo ya bajeti ya 2017/2018 si mbaya lakini utekelezaji unapaswa kufanyika kwa kuwa hata bajeti ya mwaka uliopita haijatekelezwa ipasavyo.   	Kwa upande wake Mbunge wa Chumbuni (CCM), Ussi Pondeza, naye amekaririwa akisema mwelekeo wa bajeti mpya bado haujakaa vyema kwa sababu mipango mingi haijatekelezwa katika bajeti iliyopita.   	Mbunge wa Nzega Mjini (CCM), Hussein Bashe, licha ya kusema Serikali imefanya kazi kubwa kutimiza matarajio ya Mamlaka ya Mapato nchini (TRA) ya kukusanya mapato ya ndani ambayo yamefikia zaidi ya asilimia 95, lakini bajeti ya mwaka 2016/2017 inakabiliwa na changamoto ya mapato ya nje na mikopo.   	Katika ongezeko la bajeti, alisema limelenga mapato yatokanayo na kodi ambayo yataendelea kuwakamua wafanyabiashara ambao kwa sasa biashara zao zipo kwenye hali mbaya na wengine wamezifunga.   Mwenendo wa Serikali, kuvamiwa Clouds, sakata la Nape    	Hizi ni hoja nyingine ambazo zimetoa mwelekeo wa kulitikisa Bunge hili la bajeti kutokana na kauli zilizotolewa hivi karibuni na wabunge.   	Mbunge wa Kibamba, John Mnyika, amekaririwa akisema Watanzania watarajie Bunge la Bajeti kuwaka moto.   	Hilo alilieleza linatokana na mambo mbalimbali yanayoendelea nchini ikiwemo hali ya siasa pamoja na kushikiwa bastola kwa aliyekuwa Waziri wa Habari, Utamaduni, Sanaa na Michezo, Nape Nnauye.   	Hoja inayofanana na hiyo ni ile iliyotolewa na Mbunge wa Singida Kaskazini, Lazaro Nyalandu (CCM), ambaye yeye ameonekana kuguswa na uvamizi uliotokea Clouds na kitendo cha mtu ambaye tayari Wizara ya Mambo ya Ndani ya Nchi imekana kuwa si polisi, kumshikia bastola Nape.   	Katika ukurasa wake wa Twitter, Nyalandu aliandika: “Katika kutekeleza wajibu wake Kikatiba, Bunge ni sharti lijadili na kutoa azimio kuhusu kilichojiri Clouds Fm na Uhuru wa Vyombo vya Habari.   	Zaidi aliandika: “Kupitia Bunge, nitaiomba Serikali ichukue hatua za kinidhamu na kisheria dhidi ya Ofisa aliyemtishia Nape kwa silaha. Kitendo hicho hakikubaliki.”   	Uvamizi huo pia ulilaaniwa na Kiongozi wa Kamati ya Huduma ya Maendeleo ya Jamii ya Bunge, Peter Serukamba na Mbunge wa Mbeya Mjini, Joseph Mbilinyi ambaye pia ni Waziri Kivuli wa Habari, Utamaduni, Sanaa na Michezo ambao walisema wanasubiri ripoti ya Kamati ya Nape ili nao watoe maoni.   	Katika hilo, Mbunge wa Singida Magharibi, Elibariki Kingu (CCM), alisema yuko tayari kufukuzwa uanachama kama kupinga matendo ya Mkuu wa Mkoa wa Dar es Salaam itaonekana ni usaliti.   	Mbunge Bashe kupitia Twitter alipongeza namna Kamati iliyoundwa na Nape ilivyowasilisha ripoti yake.   Uchaguzi EALA   	Tayari dalili la suala hilo kuteka mijadala ya vikao vya mwanzo vya Bunge zimeanza kuonekana hasa upinzani na wale walioshindwa kwa kura kwa upande wa CCM.   	Wakati mapendekezo ya majina 12 ya wagombea kutoka CCM yakidaiwa kugubikwa na figisu figisu, nafasi mbili za Chadema nazo huenda zikaibua msuguano na vyama vingine vya upinzani ndani ya Bunge.   	Miongoni mwa wanaolalamikia mchakato wa ndani ya CCM ni Mbunge wa Bunge hilo anayemaliza muda wake, Shy-Rose Bhanji, ambaye amekaririwa akisema Mwenyekiti wa CCM, Rais Dk. John Magufuli, ndiye aliyeshinikiza jina lake likatwe.   	Kupitia mtandao wa kijamii, Shy-Rose alisema: “Kwa habari nilizozisikia ni kwamba Mwenyekiti wa CCM, Rais JPM katika kikao cha CC (Kamati Kuu) ilipofikia jina langu kujadiliwa akasema, ‘huyu wala sitaki tumjadili, sitaki hata kumsikia.’   	“Naambiwa wajumbe kama wanne walinyoosha mkono lakini akawakatalia na kusema mjadala umefungwa,” aliandika Shy-Rose.   	Shy-Rose alikatwa jina lake katika Kikao cha Kamati Kuu ya CCM chini ya Dk. Magufuli sambamba na la Angella Kizigha licha ya kuongoza katika kura za maoni.   	Hata hivyo, Katibu wa Itikadi na Uenezi wa CCM, Humphrey Polepole, alikana hilo na kudai si kweli kwamba Rais Magufuli alikata jina hilo kwa hila bali majina yote yaliyowasilishwa CC yalikuwa mazuri.   	Si CCM tu ambacho kina figisu figisu hizo kwani kwa upande wa upinzani nako kuna sintofahamu kuhusu nafasi zinazogombewa.   	Chadema ambao wamepitisha majina mawili kwa idadi kama hiyo ya nafasi zao, tayari vyama vya NCCR-Mageuzi na ACT-Wazalendo navyo vimependekeza jina moja moja.   	ACT-Wazalendo kimemteua Profesa Kitila Mkumbo huku NCCR-Mageuzi kikimpitisha Nderakindo Kessy.   	CUF ambacho kina mgawanyiko na kinatakiwa nafasi moja kwa mujibu wa mwongozo, tayari upande unaoongozwa na Katibu Mkuu, Maalim Seif Sharif Hamad, ulimpitisha Mbunge wa EALA anayemaliza muda wake, Twaha Taslima na upande wa Mwenyekiti anayetambuliwa na Ofisi ya Msajili wa Vyama vya Siasa Profesa Ibrahimu Lipumba, nao ukidaiwa kumteua mtu.   	Zitto Kabwe ambaye ni Kiongozi wa ACT-Wazalendo, ameliandikia Bunge barua kutaka Kamati ya Kanuni za Bunge ikutane kujadili uchaguzi wa wajumbe wa Tanzania kwenye Bunge la Afrika Mashariki.   	Wadadisi wanadai barua hiyo inadai mwongozo uliotolewa na Bunge umekwenda kinyume na Mkataba wa Jumuiya ya Afrika Mashariki huku ikielezwa kuwa endapo hoja ya Zitto ikikubaliwa ni rahisi Chadema kukosa nafasi hizo na badala yake nafasi za upinzani kwenye Bunge la Afrika Mashariki zikachukuliwa na wagombea wa ACT na wale wa CUF.   	Hilo linaelezwa kuchangiwa na wabunge wengi wa Bunge la Jamhuri ya Muungano kuwa ni wa CCM, hivyo ni rahisi kuweka msimamo wa kuwapigia kura wale wagombea wa ACT Wazalendo na wale wa CUF badala ya wale wa Chadema kutokana na upinzani wa kisiasa uliopo baina yao.   Kuhojiwa RC Dar es Salaam   	Licha ya Mkuu huyo wa Mkoa wa Dar es Salaam kuitwa na kuhojiwa na Kamati ya  Bunge ya Haki, Maadili na Madaraka ya Bunge juu ya tuhuma zinazomkabili za kudaiwa kuingilia mhimili huo, Mwenyekiti wa Kamati hiyo, George Mkuchika, amekaririwa akisema kuwa taarifa yake ataiwasilisha kwa Spika wa Bunge, Job Ndugai.   Taasisi za Serikali kutumiwa vibaya   	Hoja hii inapewa uzito wa hali ya juu, kutokana na yale yaliyowapata wabunge wawili wa Chadema, Godbless Lema wa Arusha Mjini na Peter Lijualikali wa Kilombero.   	Wabunge hao ambao hivi karibuni wameachiwa na mahakama za juu mmoja kwa dhamana na mwingine akifutiwa kesi, wameapa kulifikisha jambo hilo katika mhimili wa Bunge.   Kuingiliwa majukumu   Hoja hii inatazamwa kuchukua mjadala hasa baada ya aliyekuwa Mwenyekiti wa Kamati ya Bunge ya Viwanda na Biashara, Dk. Dalali Kafumu na Makamu wake Vick Kamata (Viti Maalumu (CCM-Geita) kujiuzulu nafasi zao kwa kile walichodai kuwa Serikali imekuwa ikiingilia majukumu yao katika utendaji wao.   	Kwa sababu hiyo Spika wa Bunge, Ndugai, atalazimika kuteua viongozi wengine wapya.   Mchanga   	Sakata la mchanga wenye madini nalo ni wazi linaweza kuibua mjadala mpana bungeni hasa kupitia wabunge wenye utaalamu wa madini.   	Tayari Spika Ndugai ametangaza  kuunda Kamati teule itakayochunguza biashara ya kusafirisha nje ya nchi mchanga huo unaodaiwa kuwa na madini ikiwemo dhahabu inayofanywa na wawekezaji wa mgodi wa Bulyanhulu na Buzwagi.   	Itakumbukwa Rais Dk. Magufuli ndiye aliliibua sakata hili baada ya kufanya ziara ya kushtukiza katika Bandari ya Dar es Salaam.   	Alisema Watanzania wanahitaji kujua biashara hiyo ya mchanga wa dhahabu inafanywa vipi, nani wanafaidika tangu usafirishaji wake uanze mwaka 1998.   	Hata hivyo, taarifa kutoka vyanzo vya ndani ya Bunge zinadai kuwa upo uwezekano mkubwa wa wabunge wa CCM kuwa upande wa Serikali ingawa baadhi yao waliozungumza na gazeti hili wanasema ni vigumu kulitabiri hilo kwa sasa."	1
799	 Na Ramadhan Hassan, Dodoma Mbunge wa Iringa Mjini, Mchungaji Peter Msigwa (Chadema), amedai Tanzania kwa sasa kuna msongamano mkubwa wa wafungwa na mahabusu magerezani hususani Gereza la Segerea. Amesema kutokana na hali hiyo, wafungwa na mahabusu wa gereza hilo wanalazimika kulala upande mmoja mmoja kwa zamu baada ya muda inapigwa ‘alarm’ kisha wanageukia upande mwingine hatua aliyosema ni ukiukwaji wa haki za binadamu na watoto. Akiuliza swali la nyongeza leo bungeni Msigwa amesema Gereza la Segerea limezidiwa na mahabausu ambapo lina uwezo wa kuchukua mahabusu 700, lakini waliopo sasa ni mahabusu na wafungwa 2,400. “Ukienda katika magereza zetu kuna msongamano mkubwa sana kwa mfano Gereza la Segerea ambalo nililipitia juzi lina uwezo wa kuchukua mahabusu 700 lakini sasa hivi lina mahabusu na wafungwa 2,400. “Ni kwanini Serikali imekuwa ikipeleka wanasheria wao ambao wamekuwa wakilazimisha wale ambao wanaweza kupata dhamana waende kukaa mahabusu kama ambavyo kesi zetu zilikuwa zina dhamana lakini mawakili wa Serikali walikuwa wanalazimisha tuende kule tukaongeze msongamano,” amehoji Msigwa. Akijibu kwa niaba ya Serikali, Naibu Waziri wa Elimu, Sayansi na Teknolojia, William Ole Nasha amesema kuwekwa ndani kwa muda mrefu kwa mahabusu si kweli kwamba Serikali haitaki kesi hizo zimalizike haraka. “Sababu za msingi ni sababu ya usalama wao, wakienda nje wanaweza wakapata matatizo ikiwamo Serikali kuwalinda pili kuna watuhumiwa wakitoka nje wataenda kuharibu ushahidi,” amesema.  	1
800	 JENGO la Tatu la Abiria (Terminal III) la Uwanja wa Ndege wa Kimataifa wa Julius Nyerere (JNIA) jijini Dar es Salaam, litazinduliwa rasmi Agosti mosi na Rais John Magufuli. Katika hatua nyingine, Waziri Ujenzi, Uchukuzi na Mawasiliano, Isack Kamwelwe amesema Rais Magufuli ameagiza kununuliwa kwa ndege nyingine tatu.Aliyasema hayo jana wakati wa utiaji saini wa mradi wa ujenzi wa daraja la Kigogo - Busisi na kudai kuwa wanasiasa wamekuwa wasumbufu kwa kuwa wanatumia hila kujipatia fedha kutoka kwa wakandarasi kwa kigezo cha kuwasaidia kupata zabuni. Waziri Kamwelwe alisema Rais Magufuli atazindua rasmi uwanja huo, baada ya Serikali ya Awamu ya Tano kukamilisha ujenzi wake pamoja na kuwepo kwa mipango ya wafadhili kutaka kukwamisha.“Historia ya ule uwanja Mfugale (Patrick- Mtendaji Mkuu wa Wakala wa Taifa wa Barabara) anaijua, ni kweli tuliingia mikataba na wafadhili kuwa watatupa fedha, lakini hawakutupa, tumelipa mpaka tumemaliza kwa fedha za ndani,” alisema. Alisema baada ya kuanza kwa ujenzi wafadhili hao walijitokeza na kutaka kutoa fedha lakini baada ya wataalamu kuchunguza kwa makini mikataba hiyo ilibainika kuwa kulikuwa na mtego wa kupanga Tanzania kulipa fedha nyingi endapo isingelipa deni kwa wakati.“Wafadhili walikuwa wameweka mtego kuwa Tanzania ikishindwa kulipa mkopo wa ujenzi kwa wakati waendelee kudai riba kwa ucheleweshaji. “Walitutega ili tukishindwa kulipa waendelee kutuletea madai ya kuwa tumechelewa kulipa hivyo watudai na riba, lakini bahati nzuri tukashitukia,” alisema Waziri huyo. Alisema: “Kuna taasisi za Ulaya zinasema zina fedha za kutukopesha, hatukatai lakini ziwe na masharti nafuu hawawezi kusema tunawapa hela tunaleta na mkandaras”.Ushawishi wa wanasiasa Kamwelwe aliwashukia wanasiasa na kuwataka kuacha mara moja tabia ya kuingilia kazi za kitaalamu badala yake waache wenye taaluma husika wafanye kazi. “Hizi kazi ni ngumu kidogo, ujenzi wa bwawa la kufua umeme liliingiliwa na mamluki, alipewa Mtanzania kutengeneza taarifa ya mazingira akasema wananchi wakienda kuishi kule watachafua mazingira, hadi Rais (John Magufuli) aliingilia akasema yeye atafanya.” Ujenzi wa bwawa la kufua umeme lilizinduliwa Ijumaa na Rais Magufuli ambalo lipo katika maporomoko ya Mto Rufiji na kukamilika kwa mradi huo kutashusha bei ya umeme na kuchochea ukuaji wa uchumi wa viwanda nchini. Waziri Kamwelwe alisema kisichowezekana kwa awamu zilizopita kimewezekana kwa Rais Magufuli na serikali iachwe ifanye kazi ya kuwaletea maendeleo wananchi, na kuwataka wanasiasa kuacha tabia chafu ya kupita huku na huko ili kukwamisha juhudi za wataalamu.“Wakati wa uchambuzi wa tenda (Mto Rufiji) kulikuwa na mengi mno, watu wana roho ngumu sana, ila nimpongeze sana Mtendaji Mkuu wa Tanroads Mfugale (Patrick) anapambana sana,” alisema. Magufuli kuzindua Terminal III keshokutwa utabiri wa hali ya hewa leo tarehe 30/07/2019	1
801	 Akizungumza juzi baada ya timu yake kuibuka na ushindi wa mabao 2-1 dhidi ya African Lyon kwenye uwanja wa Taifa Dar es Salaam, Omog alisema amefurahishwa na ushindi huo lakini kazi bado kubwa mbele yao. Alisema kitu cha msingi kwao ni kuhakikisha wanacheza kwa nguvu na kushinda mechi zao mbili zilizosalia kwani hiyo ndiyo njia pekee iliyobaki.“Ukweli kama Yanga wataendelea kushinda mechi zao zilizobaki ubingwa itakuwa mgumu kuja kwetu lakini pamoja na kuwepo kwa hali hiyo lazima tucheze na kushinda mechi zetu mbili zilizobaki chochote kinaweza kutokea,” alisema Omog. Kocha huyo alisema pamoja na wapinzani wao Yanga kuwa na michezo minne mkononi, lakini hawawapi nafasi ya kushinda mechi hizo kutokana na kiwango chao kwa sasa kushuka. Alisema Kagera Sugar na Mbeya City zina vikosi imara ambavyo anaamini kama vitacheza kwa uwezo wao vinaweza kuvuruga mipango ya mabingwa hao watetezi na kurudisha matumaini ya ubingwa kwao.“Kwenye mpira chochote kinaweza kutokea kwani kuna aliyetarajia kama Mbao FC, wangewafunga Yanga kwenye mchezo wa nusu fainaili ya Kombe la FA? hivyo, pia Yanga hawapaswi kutabiriwa ubingwa wakati bado wana mechi ngumu zinawakabili,” alisema. Omog alisema mipango yao ni kuhakikisha timu hiyo inapata nafasi ya kushiriki michuano ya kimataifa mwakani, hivyo watahakikisha wanapambana kwenye michuano yote miwili ile ya FA ambayo kwa sasa wapo hatua ya fainali na Ligi Kuu.	2
802	" 	Na MWANDISHI WETU-DAR ES SALAAM      	RAIS Dk. John Magufuli ameivunja Mamlaka ya Ustawishaji Makao Makuu Dodoma (CDA) na kuagiza mali na shughuli zote zilizokuwa zikifanywa na mamlaka hiyo zihamishiwe Halmashauri ya Manispaa ya Dodoma.   	Pamoja na mambo mengine, hatua hiyo inatokana na malalamiko ya muda mrefu ya wananchi wa Mkoa wa Dodoma, kuwa CDA imekuwa ikitoa viwanja katika maeneo yenye mkondo wa maji na hivyo kusababisha mafuriko.   	Kwa mujibu wa taarifa iliyotolewa kwa vyombo vya habari jana na Mkurugenzi wa Mawasiliano Ikulu, Gerson Msigwa, Rais Magufuli amevunja bodi hiyo na aliyekuwa Mkurugenzi Mkuu wa mamlaka hiyo, Mhandisi Paskasi Muragili atapangiwa kazi nyingine.   	Mkuu huyo wa nchi, pia aliagiza wafanyakazi wote wa mamlaka hiyo wahamishiwe Halmashauri ya Manispaa ya Dodoma na ofisi nyingine za Serikali kadiri inavyofaa.   	 “Rais Magufuli ameamua kuivunja CDA na kuhamishia majukumu yake katika Halmashauri ya Manispaa ya Dodoma ili kuondoa mkanganyiko wa utoaji wa huduma kwa wananchi, uliokuwa ukisababishwa na mgongano kati ya vyombo hivyo viwili na pia kuendana na mahitaji ya sasa ambayo yamedhihirisha kuwa hakuna haja ya kuwepo kwa CDA,” ilisema sehemu ya taarifa hiyo.   	Aidha, Rais Magufuli aliagiza hati zote za kumiliki ardhi zilizokuwa zikitolewa na CDA kwa ukomo wa umiliki wa miaka 33, zibadilishwe na kufikia ukomo wa umiliki wa miaka 99 kama ilivyo katika maeneo mengine nchini ili kuwavutia wawekezaji hasa wa viwanda.   	“Wananchi wa Dodoma wamelalamikia tatizo hili kwa muda mrefu sana, hata nilipokuwa kwenye kampeni zangu za Uchaguzi Mkuu wa mwaka 2015 walilalamika sana.   	“Sasa nimetekeleza niliyowaahidi, naamini kwa uamuzi huu malalamiko ya wananchi yatapata utatuzi na pia tutakuwa tumeondoa kikwazo cha umiliki wa muda mfupi wa ardhi uliosababisha wawekezaji kushindwa kujenga viwanda Dodoma.   	“Sasa majukumu yote yanahamishiwa Manispaa ya Dodoma, sitaki kuendelea kusikia visingizio, mkajipange mambo yaende vizuri,” alisisitiza Rais Magufuli.   	Kutokana na hilo, Makamu wa Rais, Samia Suluhu Hassan na Waziri Mkuu, Kassim Majaliwa wamemshukuru Rais Magufuli kwa uamuzi huo, huku wakiahidi kusimamia mchakato wa kuhamisha majukumu ya CDA kwenda Halmashauri ya Manispaa ya Dodoma.   	Utiaji saini hati hiyo ulifanyika Ikulu, Dar es Salaam jana, pia ilishuhudiwa na Makamu wa Rais, Samia Suluhu Hassan, Waziri Mkuu, Kassim Majaliwa, Waziri wa Ardhi, Nyumba na Maendeleo ya Makazi, William Lukuvi.   	Wengine walioshuhudia, ni Waziri wa Sheria na Katiba, Profesa Palamagamba Kabudi, Naibu Waziri wa Nchi, Ofisi ya Waziri Mkuu Sera, Bunge, Kazi, Vijana, Ajira na Wenye Ulemavu, Anthony Mavunde, Katibu Mkuu Kiongozi, Balozi John Kijazi, Mkuu wa Mkoa wa Dodoma, Jordan Rugimbana na viongozi mbalimbali wa wizara.   	CDA ilianzishwa kwa amri ya Rais, Aprili mosi, mwaka 1973 na kutangazwa kupitia tangazo la Serikali namba 230 na kuvunjwa jana Mei 15, 2017 kwa Amri ya Rais na kuchapishwa katika gazeti la Serikali.   	    	WABUNGE   	Katika hatua nyingine, wabunge wamefurahishwa na uamuzi wa Rais Magufuli kuifuta mamlaka hiyo.   	Wakizungumza na MTANZANIA mjini hapa, wabunge walidai uamuzi huo ni sahihi kutokana na wakazi wa Dodoma kutojua waende wapi – CDA au Manispaa kufuata huduma za viwanja.   	Mbunge wa Ukonga, Mwita Waitara (Chadema), alisema kuwa alichofanya Rais anatakiwa apongezwe kwani ni kilio cha wananchi wengi kuhusu madudu yaliyokuwa yakifanywa.   	Alisema hiyo ilikuwa hoja ya muda mrefu, huku akidai yalikuwa ni matumizi mabaya ya rasilimali za umma kutokana na kazi moja kufanywa na watu wawili.   	“Kazi za CDA ndiyo zilikuwa zinafanywa na manispaa, yalikuwa ni matumizi mabaya ya rasilimali fedha, watu wawili walikuwa wanalipwa mshahara kwa kazi moja,” alisema.   	Kutokana na hali hiyo, amemtaka Rais Magufuli kuzigeukia halmashauri kwa sababu kazi anazofanya mwenyekiti wa halmashauri, ndizo zinazofanywa na mkurugenzi.   	“Asichoke, hili limekuwa tatizo kubwa, kuna Mamlaka ya Mto Rufiji imejaa madudu mengi kweli kweli, haipaswi kuwapo,” alisema.   	Mbunge wa Makete, Profesa Norman Sigalla (CCM) alisema alichofanya Rais Magufuli ni sawa kwani  amesikiliza kilio cha watu wengi.   	“Hoja yoyote inayoletwa na Rais ni matokeo ya mlengo wa kusikiliza kero za wananchi, siwezi kupingana naye kwa sababu anasikiliza wananchi wanataka nini,” alisema.   	Naye Mbunge wa Kilombero, Joseph Lijualikali (Chadema), alisema uamuzi huo ni sahihi.   	    	WANANCHI   	Kwa upande wa wanachi, nao walionekana kupokea uamuzi huo kwa furaha, wakisema Rais Magufuli amekuwa msikivu, kwa sababu ni ahadi aliyoahidi wakati wa kampeni.   	Mkazi wa Nkuhungu, Juma Issa, alisema CDA ilikuwa ni zaidi ya mzigo kutokana na kuwacheleweshea viwanja wananchi.   	“Ilikuwa ukiwa na safari ya kwenda pale, unawaza mara mbilimbili, yaani walikuwa na ukiritimba wa ajabu, walifanya ofisi kama ya kwao,” alisema.   	Lakini Rehema Musa, Mkazi wa Chamwino alisema Rais Magufuli amefanya kosa kubwa kuifuta CDA kutokana na kuupanga vizuri mji wa Dodoma.   	“Dodoma ni tofauti kabisa na mikoa mingine, tembelea mtaani kumekaa vizuri hata mtu akiwa Dar es Salaam akianza kukuelekeza nenda Kisasa utaenda mpaka mtaa aliokuelekeza kutokana na ramani nzuri iliyochorwa ya mji huo na CDA,” alisema. "	1
803	 Jumapili Simba ilifungwa bao 1-0 na Toto Africans katika mchezo wa Ligi Kuu Tanzania Bara Uwanja wa Taifa, Dar es Salaam na kupunguza matumaini ya ubingwa ya klabu hiyo. Kutokana na matokeo hayo Simba imebaki na pointi 57 ikishika nafasi ya pili nyuma ya Yanga inayoongoza ikiwa na pointi 59.Yanga inazidiwa mchezo mmoja na Simba. Pia wiki iliyopita, Simba ilifungwa mabao 2-1 na Coastal Union katika Robo Fainali ya Kombe la FA na kuondoa matumaini ya mashabiki angalau kupata uwakilishi katika michuano ya kimataifa mwakani.Akizungumza na gazeti hili, Mayanja ambaye naye aliondolewa na mwamuzi kwenye benchi dakika 31 siku ya mchezo wa Toto, alisema kukaa muda mrefu bila kucheza mechi ya ushindani kumechangia kufanya vibaya kwa Simba.Hata hivyo kocha huyo anaamini bado Simba inayo nafasi ya kufanya vizuri na kutwaa ubingwa wa msimu huu kwa kushinda mechi zilizosalia. “Mashabiki wetu wana haki ya kuchukia kwa sababu tumewaangusha, hatukucheza vizuri na tulistahili kupata matokeo hayo, tulicheza kwa kujiamini sana.“Hatukujua kama tulikosa mechi ya ushindani kwa muda wa wiki mbili na nusu kupisha mechi za viporo za Azam na Yanga, lakini hii siyo sababu ya sisi kupoteza matumaini ya ubingwa msimu huu,” alisema Mayanja. Kocha huyo raia wa Uganda alisema hali hiyo imemhuzunisha, kwani imemvurugia rekodi yake nzuri aliyoanza nayo tangu alipoichukua timu hiyo.	2
804	" MFUKO wa Taifa wa Bima ya Afya (NHIF) na Mfuko wa Afya ya Jamii (CHF), kwa pamoja inatoa huduma kwa watu milioni 17.656, sawa na asilimia 33 ya Watanzania wote.Takwimu hizo zimetolewa na Waziri wa Afya, Maendeleo ya Jamii, Jinsia, Wazee na Watoto, Ummy Mwalimu wakati akiwasilisha taarifa ya utekelezaji wa shughuli za mifuko hiyo kwenye Kamati ya Kudumu ya Bunge ya Huduma na Maendeleo ya Jamii mjini Dodoma.Pia, alisema idadi hiyo ya wanachama wanaopata huduma imefikiwa kutokana na kuongezeka wanachama kutoka 164,708 waliokuwa wameandikishwa mwaka 2001/2002 hadi 873,012 mwezi Septemba 2018.""Pia idadi hiyo imefikiwa kutokana na kuongezeka kwa wanufaika kutoka 691,774 mwaka 2001/2002 hadi wanufaika milioni 4.150 sawa na asilimia 8 ya Watanzania wote,"" alisema Ummy.Ummy alisema ongezeko hilo, limetokana na kanuni na misingi inayotumika katika kuendesha utaratibu wa mfuko huo, ikiwemo uchangiaji wenye usawa kwa kuzingatia viwango vya mshahara, usawa katika kupata huduma na ushiriki wa serikali katika usimamizi kwa faida ya wanachama.Alisema katika kipindi hicho, CHF imeongeza kaya zilizojiunga, ambapo hadi Septemba mwaka huu, zimejiunga kaya milioni 2.2 ambazo zina wanufaika milioni 13.5, sawa na asilimia 25 ya Watanzania wote.Aidha, waziri huyo alisema pamoja na watu wengi kujiunga na mifuko hiyo, wanachama wengi ni watumishi wa sekta ya umma ambao wanafikia asilimia 67 ya wanachama.Alisema mfuko unaendelea kutoa elimu na kubuni vifurushi mbalimbali, vitakavyovutia wananchi wengi kujiunga na kufaidika. Mifuko hiyo itawawezesha wanachama wengi zaidi kujiunga hasa wa sekta isiyo rasmi na lengo ni kufikia asilimia 50 ya Watanzania ifikapo mwaka 2020.""Mfuko umekamilisha uandaaji wa vifurushi vya michango na mafao kulingana na uwezo wa wananchi kulipia bima ya afya, suala hili lipo katika hatua za mwisho kabla ya kuanza kwa utekelezaji,"" alisema.Alisema mpango huo utamwezesha mwananchi kuchagua vifurushi vya aina mbalimbaliu vya huduma anayoitaka kwa utaratibu utakaojulikana kama 'JIPIMIE'.Wanachama watalipa kidogo kidogo kwa utaratibu ujulikanao kama 'DUNDULIZA' ambao tayari umeshakamilika.Mwenyekiti wa Kamati ya Kudumu ya Bunge ya Huduma na Maendeleo ya Jamii, Peter Serukamba alisema NHIF wanatakiwa kuweka mfumo wa kutoa huduma za bima ya afya kwa mashirika makubwa ya hapa nchini na yale ya nje.Aliwataka waweke utaratibu wa kuwauliza wananchama huduma zipi wangependa kuhudumiwa katika hospitali za hapa nchini hususan zile za binafsi. Hali hiyo itawawezesha kuongeza idadi ya wateja watakaohudumiwa na NHIF.Mkurugenzi Mkuu wa NHIF, Bernad Konga akijibu maswali ya wajumbe wa kamati hiyo, alisema NHIF imekubali kuboresha huduma zao.Alisema wapo tayari kuanza huduma za vifurushi za 'JIPIMIE' mara moja ili wananchi waweze kupata huduma za afya kulingana na vipato vyao.Alisema hivi sasa wameajiri madaktari wapatao 18 na kuwaweka kwenye hospitali kubwa za Dar es Salaam, kutatua changamoto za wateja wa huduma za bima hiyo.Changamoto hizo ni za kunyanyapaliwa na kukagua fomu zinazojazwa na wataalamu wa hospitali hizo ili kupunguza malalamiko ya wateja wa huduma za NHIF. Aliahidi kuwa wataongeza hospitali zingine awamu inayofuata."	1
805	NA ABDUCADO EMMANUEL, DAR ES SALAAM MTANZANIA Mbwana Samatta, anayekipiga katika timu ya TP Mazembe ya Jamhuri ya Kidemokrasia ya Kongo, amebakisha mabao mawili tu kuweza kutwaa kiatu cha ufungaji bora wa michuano ya Ligi ya Mabingwa Afrika mwaka huu. Mpaka sasa timu yake ikiwa imeingia fainali ya michuano hiyo, Samatta anashika nafasi ya pili kwenye chati ya ufungaji bora akiwa na mabao sita, sawa na Mouhcine Iajour wa timu ya Moghreb Tetouan ya Morocco iliyotolewa, anazidiwa bao moja tu na kinara Bakri Al-Madina anayekipiga El Merreikh ya Sudan aliyetupia saba. TP Mazembe inatarajia kucheza na USM Alger ya Algeria katika fainali ya michuano hiyo, mchezo wa kwanza utafanyika kati ya Oktoba 30 na Novemba mosi, mwaka huu huku wa marudiano ukifanyika kati ya Novemba 6 na 8 mwaka huu. Mshambuliaji huyo, 23, ana nafasi ya kumzidi Al Madina kama atafanikiwa kufunga mabao mawili katika mechi mbili zijazo za fainali watakazocheza dhidi ya USM Algier. Wachezaji wanaoweza kuyafikia mabao ya Samatta ni mshambuliaji mwenzake wa TP Mazembe, Roger Assale, aliyefunga matano, Youcef Belaili (USM Algier) aliyetupia manne sambamba na Kaddour Beldjilali na Mohamed Meftah (USM Alger) waliotupia matatu kila mmoja. Mwaka jana mshambuliaji mwingine wa Tanzania, Mrisho Ngassa, aliyekuwa akikipiga Yanga alikuwa ni miongoni mwa wafungaji bora wa michuano hiyo kwa mabao yake sita, akilingana na wenzake watatu, El Hedi Belameiri (ES Setif, Algeria), Haythem Jouini (Esperance, Tunisia) na Ndombe Mubele (AS Vita, Kongo). Samatta anayecheza TP Mazembe sambamba na Mtanzania mwingine, Thomas Ulimwengu, wana nafasi ya kuandika rekodi ya kuwa Watanzania wa kwanza kutwaa ubingwa huo mkubwa wa Afrika kwa ngazi ya klabu kama wataifunga USM Algier.	2
806	 Na Patricia Kimelemeta, Dar es Salaam Askofu Msaidizi wa jimbo Katoliki la Dar es Salaam, Eusebius Nzigilwa amewataka waumini kuwa na moyo wa huruma hasa katika kipindi hiki cha kukumbuka mateso ya Yesu Kristo na kuondoa malumbano ili waweze kuiona pepo. Akihubiri katika misa ya Ijumaa Kuu leo Machi 30, iliyofanyika katika Kanisa ka Bikira Maria Mama wa Huruma, Mbezi Beach jijini Dar es Salaam amesema wawe tayari kusamehe kwa wote waliowakosea na kuondoa visasi na vinyongo ambavyo vinaweza kuharibu maisha yao. “Katika kipindi hiki cha kukumbuka mateso ya Yesu Kristo, tunapaswa kukumbuka matendo ya huruma ambayo yatazidi kutuongezea imani na kuondoa visasi na malumbano katika jamii na familia zetu. “Wakristo tunatakiwa kujifunza kukaa kimya na kuepusha maneno na kumgeukia Kristo ili uweze kumueleza shida zako, jambo ambalo linaweza kukusaidia ukaikuta huruma yake. “Kila mmoja anapomuangalia Yesu msalabani anapaswa kusema yesu dhambi zangu zimekuhukumu kwa sababu alikuhumiwa katika mazingira ya uonevu,” amesema. Aidha, Askofu Nzigilwa amesema watu wanapaswa kumuonea huruma mtu anayeteseka na kamwe hawashiriki kwa ajili ya kusababisha mateso Kwa mwingine na kwamba kila mmoja anapaswa kuweka azimio la kuwa mtetezi kwa wanaoonewa na kamwe wasinyanyase mtu au kumtendea mabaya. “Kila binadamu anateseka kwa namna tofauti ili kupimwa imani yake kama ipo imara, hivyo basi wanapaswa kuwa wavumilivu wa moyo na kumkimbilia Mungu ili iwe sehemu ya ukombozi,” amesema.  	1
807	 Na TUNU NASSOR, DAR ES SALAAM KUMEKUWAPO na dhana kwamba baadhi ya shule binafsi zinafanya udanganyifu katika matokeo ya mitihani ya Taifa. Dhana hii inatokana na ukweli kwamba wamiliki wa shule hizi ni wafanyabiashara hivyo hulazimika kuzitangaza shule zao kwa kuonesha zinafanya vizuri katika mitihani ya Taifa. Baadhi ya shule zimekuwa zikifanya udanganyifu huu kutokana na ukweli kwamba hawakuwa na maandalizi ya kutosha sambamba na kutokuwa na mitihani ya kujipima kabla ya mtihani ya kuhitimu. Interschool examination ni mradi ulioandaliwa na taasisi isiyo ya kiserikali inayoshughulikia masuala ya elimu ya Teacher’s Junction ambayo iliandaa mitihani kwa shule binafsi za mikoa ya Arusha na Dar es Salaam. Ofisa Mradi wa Interschool exam, Njama Salum anasema huo ni mradi shirikishi uliobuniwa kwa lengo la kuwajengea uwezo wanafunzi wa shule binafsi. Anasema shule nyingi binafsi zimejikita katika ushindani huku wakitupilia mbali ubora wa taaluma wanazotoa. “Baadhi zimefikia hata kufanya udanganyifu katika mitihani ya Taifa ili waonekane wanafundisha zaidi bila kujali taaluma wanazowapa wanafunzi. Anasema kwa kuliona hilo wao wameamua kubuni mradi wa kuwapima wanafunzi wa shule za msingi binafsi kabla ya mitihani ya Taifa. Njama anasema walimu wa shule husika hutunga mitihani kwa masomo yote kwa darasa la saba na nne kisha kuikabidhi kwao ili kuiboresha. “Tunapoipokea mitihani hii, tunaichuja na kuandaa mtihani wa pamoja ambao hufanywa na shule zote kwa siku moja, ambapo hufanywa kwa usimamizi mkubwa. “Hii inawasaidia wanafunzi kujipima na kuwajengea hali ya kujiamini katika ufanyaji wa mitihani, pia kuwaondoa hofu,” anasema Njama. Anasema faida za mitihani hii ni pamoja na kuwasaidia walimu kutambua upungufu unayopatikana katika ufundishaji wao. “Inawasaidia walimu kujua uwezo wa uelewa wa wanafunzi walionao ili waweze kuangalia mbinu mpya za kufundisha,” anasema. Anasema baada ya mitihani huandaa ripoti ya mitihani na kuzipeleka katika shule zilizoshiriki. “Timu ya Interschool exam wakiongozana na shule zilizofanya vizuri huzitembelea shule ambazo hazijafanya vizuri na kuwapa ushauri,” anasema Njama. Kwa upande wake Mkuu wa shule mstaafu, Athman Ahmed anasema mitihani hiyo itawajengea wanafunzi kujiamini zaidi katika kufanya mitihani na hivyo kuinua taaluma nchini. “Nitoe rai kwa wazazi kutoa ushirikiano kwa walimu na wamiliki wa shule katika kukuza taaluma ya watoto wetu,” anasema Ahmed. Anasema hizi ni juhudi binafsi zilizoanzishwa mahususi kuinua elimu hivyo ni vema kuziunga mkono. “Niwapongeze walioanzisha wazo hili kwa kuwa ni juhudi za dhati kuinua taaluma inayotolewa na shule binafsi,” anasema Ahmed. Mwanafunzi wa darasa la nne aliyefanya vizuri na kutunukiwa, Hanspoppe Jeremia kutoka shule ya msingi Sakana, anasema juhudi binafsi zimemsaidia kufika hapo alipo. “Huwa najisomea usiku ninapokuwa nyumbani, hii hunisaidia kukumbuka ninapokuwa katika mitihani,” anasema Hanspoppe. Naye mshindi wa jumla kwa darasa la saba kutoka katika shule ya Green Acre, Nakiye Mwinuka anasema amefurahishwa na mashindano ya mitihani hiyo kwani itamsaidia kujiimarisha kwa mtihani wa taifa wa darasa la saba. “Ninafuraha kushinda katika mitihani hii, naamini itaniongezea hali ya kujiamini katika mitihani ya mwisho,” anasema Nakiye. Anawaomba wanafunzi wenzake kujituma na kutumia muda wao vizuri ili waweze kufikia malengo wanayoyataka. Mkuu wa shule ya msingi ya Sakana ambayo alitokea mshindi wa jumla kwa darasa la nne, Johansen Rwebugisa anasema amefarijika kutoa mwanafunzi bora kwa mikoa miwili. “Lengo la walioanzisha Interschool ni zuri kwa kuwa tunaweza kuinua kiwango cha elimu kwa kuongeza ushindani kwa shule zetu,” anasema. Akizumgumzia maisha ya shule ya mwanafunzi aliyefanya vizuri, Hanspoppe Jeremia anasema ni kijana anayejituma. “Hanspoppe ni kijana anayejituma na anapenda kutunza muda na mwanafunzi mwenye nidhamu ya hali ya juu,” anasema Rwebugisa. Naye Gracian Mbelwa ambaye ni mmiliki wa shule ya Mothers’ of Mercy anasema amefurahishwa na tukio hilo ambalo litawawezesha kutambua uwezo wa wanafunzi walionao. “Tukiendelea na utaratibu huu tunaweza kuinua kiwano cha elimu kwa shule zetu kwani kwa sasa ushindani utaongezeka,” anasema Mbelwa. Anatoa wito kwa shule nyingi kuingia katika mitihani hiyo ili kuongeza ushindani kwa wanafunzi. Katika mitihani hiyo jumla ya shule 13 zilishiriki na kupata washindi wa kila shule na washndi wa jumla. Shule hizo Dar es Salaam ni Sakana, mothers of Mercy, Green Acre Mabibo, Green Acre Mbezi, Bright View,Emmy na Grace. Kwa Arusha shule zilizofanya mitihani hiyo ni Tumaini,Upendo friends, Kilimanjaro, Dominion, Mecson na Marian.	3
808	 Wabunge wawili wa chama cha CUF wametangaza kujiuzulu na kujivua uanachama wa chama hicho pamoja na nyadhifa zao zote za chama.Wabunge hao ni Abdallah Mtolea wa Jimbo la Temeke na Katani Ahmadi wa Tandahimba ambao wameachia ngazi kwa tofauti ya saa chache wakiwa jijini Dodoma.Mtolea ametangaza kujiuzulu mapema leo kwenye kikao cha bunge cha 8, mkutano wa 13 jijini Dodoma na kisha kutoka nje ya ukumbi huo wa bunge.Ameeleza kuwa amefikia uamuzi huo kutokana na mgogoro unaoendelea kwenye chama chake.	1
809	 MKUU wa Mkoa wa Iringa, Ally Hapi ametoa siku 30 kwa Halmashauri ya Manispaa ya Iringa kuhakikisha stendi mpya ya mabasi yaendayo mikoani ya mjini Iringa inaanza kutumika.Pia ameagiza wenye viwanja vinavyozunguka stendi hiyo kuondolewa na kupewa maeneo mengine. Awamu ya kwanza ya ujenzi wa stendi hiyo iliyopo Igumbilo, pembezoni mwa mji wa Iringa iliyogharimu zaidi ya Sh bilioni 3.7 ilikamilika mwaka mmoja na nusu uliopita, tangu wakati huo imekuwa haitumiki.Mhandisi wa halmashauri hiyo, Richard Moshi akizungumzia hilo alisema: “Tulikuwa tunasubiri Sh bilioni 4.6 zingine kwa ajili ya ujenzi wa jengo la utawala na barabara zinazoingia na kuzunguka stendi hiyo kwa kiwango cha lami. Katika ziara yake iliyomfikisha katika stendi hiyo juzi, Mkuu wa Mkoa alionekana kushangazwa alipoelezewa sababu za stendi hiyo kutoanza kufanya kazi.“Mimi sijaridhika kabisa, eti stendi hii haifanyi kazi kwa sababu haina barabara za lami, kwani kuna stendi ngapi kama hizi zimeanza kufanya kazi bila hizo barabara za lami,” alisema na kuuliza mapato ambayo halmasºhauri hiyo imepoteza kutokana na changamoto hiyo. Mkurugenzi wa halmashauri hiyo, Hamid Njovu alisema wanakadiria kukusanya wastani wa Sh milioni 250 kwa mwezi endapo stendi hiyo itaanza kufanya kazi.“Kwa hesabu hiyo mmepoteza wastani wa Sh bilioni 4.5 katika kipindi cha mwaka mmoja na nusu ambao stendi hiyo imekuwa haifanyi kazi,” alisema. Akizungumzia changamoto ya stendi hiyo kuzungukwa na viwanja vya watu, Mkuu wa Mkoa alisema kwa kuwa ardhi ni mali ya serikali, halmashauri hiyo inatakiwa kuwafutia umiliki wahusika kwa kuwapa viwanja vingine sehemu nyingine.“Futeni hati zao na wapeni viwanja vingine, maeneo yanayozunguka stendi hiyo yawe mali ya serikali, tuweke hoteli, maduka, biashara zingine zinazoweza kuiingizia halmashauri mapato zaidi, stendi hii iwe moja ya vyanzo vikubwa vya mapato ya manispaa,” alisema.Alisema stendi hiyo ni moja ya miradi ya kimkakati na kwamba ni lazima itumike kuongeza mapato ya halmashauri kwa kuzingatia kwamba kuna baadhi ya vyanzo vingine vya mapato vimechukuliwa na Serikali Kuu.Wakati huohuo, Mkuu wa Mkoa ametembelea daraja la Igumbilo la mjini Iringa lililojengwa kwa zaidi ya Sh bilioni tano na kuishauri manispaa hiyo kujenga sehemu ya kupumzikia na ya michezo ya watoto kandokando ya daraja hilo lililojengwa katika mto Ruaha Mdogo. Mbali na kutembelea daraja hilo, alitembelea pia ujenzi wa soko la kisasa la ghorofa moja linalojengwa katika eneo la Mlandege mjini Iringa. Mkuu wa Mkoa alitoa siku 60 kwa Kampuni ya Home Africa Investment Corporation Ltd ya jijini Dar es Salaam inayojenga soko hilo kukamilisha ujenzi wake.Awali ujenzi wa soko hilo utakaogharimu zaidi ya Sh bilioni 3.7 hadi kukamilika kwake; ulikuwa ukamilike Septemba, mwaka jana kabla mkandarasi huyo hajaongezewa miezi mingine sita hadi Juni, mwaka huu. “Nataka nitakaporudi hapa mapema Agosti, mradi huu wa soko uwe umekamilika. Vinginevyo serikali italazimika kuchukua hatua za kisheria dhidi ya mkandarasi,” alisema huku mhandisi wa manispaa hiyo akisema hadi sasa umekamilika kwa asilimia 80 tu. Aidha Hapi alishauri yafanyike maboresho katika soko hilo yatakayowezesha huduma nyingi zaidi kupatikana ikiwa ni pamoja na maduka makubwa, michezo ya watoto na sehemu za kufanyia mazoezi.	1
810	 TIMU ya Taifa ya Tanzania Bara U20 leo inashuka dimbani kucheza mchezo wa fainali ya mashindano ya Cecafa dhidi ya timu ya Kenya katika Uwanja wa Shirikisho la Soka Uganda (FUFA Technical Centre) uliopo Njeru, Jinja.Tanzania Bara ilifuzu fainali baada ya kuifunga Sudan kwa mabao 2-1 na Kenya ikaifunga Eritrea kwa bao 1-0. Tanzania Bara U20 inayonolewa na kocha Zuberi Katwila itakuwa na kibarua kigumu kuhakikisha inashinda mchezo huo kwani katika mchezo wa hatua ya makundi, timu hizo zilifungana 2-2 Mpaka kutinga fainali, Tanzania Bara ilifunga mabao 17 na imefungwa mabao matano tu, mawili katika hatua ya makundi, mawili robo fainali na moja nusu fainali.Akizungumza kwa njia ya mtandao, Kocha wa timu hiyo Zuberi Katwila alisema wapo tayari kurudi nyumbani na kombe na kuwaomba Watanzania kuwaombea na kuwashukuru mashabiki waliofika Jinja kwa ajili ya kuwashangilia.“Tupo tayari kuhakikisha tunarudi na kombe nyumbani, cha muhimu Watanzania wazidi kutuombea na tunashukuru kuwaona mashabiki waliofika hapa Jinja kwa ajili ya kututia nguvu,” alisema KatwilaMashindano ya Cecafa U20 yalianza kutimua vumbi Agosti 22, Tanzania Bara ikiwa katika Kundi B pamoja na timu za Ethiopia, Zanzibar na Kenya na Kundi A likiwa na timu za Uganda, Sudan, Sudan Kusini na Eritrea, kundi ambalo timu zake zimeishia nusu fainali.	2
811	Naodha wa timu ya taifa ya Tanzania na klabu ya Genk ya nchini Uberigiji Mbwana Samatta asema kusa hawezi kuzungumzia chochote juu ya tetesi zinazoendela mitandaoni kwa sasa zikimuhusisha kuhamia kwenye vilabu vya ligi kuu nchini Uingereza Samatta  alianza kuhusishwa na vilabu vya Westham pamoja na Newcaster United (vlotte via Uingereza) wiki iliyopita ameseme kuwa menejimenti yake bado haina taarifa rasmi za yeye kutakiwa na timu hizo kwa sasa “Hızı ni taarifa yilizovuma mitandaoni na zitabaki kusa hivyo kwangu mimi binafsi sijapata taarifa rasmi kutoka kwenye menejiment yangu hivyo zotabaki kuwa taarifa za mitandaoni mpaka pale zitakapokuja kuwa rasmi” alisema Samatta Aidha Samatta alipoulizwa juu ya goli alilofunga kwenye mchezo wa hatua ya makundi ya ligi ya mabingwa barani ulaya dhidi ya mabingwa watetezi wa kombe  Liverpool hakusita kueleza furaha yake “Unajua ni jambo la furaha sana kufunga kwenye uwanja wa Anfreld ukizingatia histori kubwa ya uwanja ule ila kiukweli nilijisikia vizuri sana baada ya kufunga tena dhidi ya time ka ile ” aliongeza Samatta Samatta yup nchini Tanzania ili kuungana na wenzake kwenye mchezo wa kufuzu kombe la mabingwa barani Afrika timu ya taifa dhihi ya Equatorial Guinea	2
812	 RAIS John Magufuli amerejea kauli yake ya kuahirisha maadhimisho ya sherehe za Uhuru zinazofanyika Desemba 9 kila mwaka na kutoa msamaha kwa wafungwa 4,477.Akizungumza jana wakati akitoa salamu za siku ya Uhuru, Ikulu jijini Dar es Salaam, Rais Magufuli alisema kwa mujibu ibara ya 45 (1) (d) ya Katiba ya Jamhuri ya Muungano wa Tanzania ametoa msamaha kwa wafungwa hao 4,477 na kati yao wafungwa 1,176 wataachiwa huru siku ya maadhimisho hayo yaani kesho Desemba 9.Alisema msamaha huo utawahusu wafungwa wagonjwa, wazee kuanzia miaka 70 na zaidi, wafungwa wa kike waliongia gerezani wakiwa wajawazito na waliongia na watoto wanaonyonya au wasionyonya pamoja na wafungwa wenye ulemavu wa mwili na akili.“Nimeamua pia kwa wafungwa waliotumikia robo ya adhabu zao, wapunguziwe robo ya adhabu zao baada ya punguzo la kawaida la theluthi moja linalotolewa kwenye Kifungu 49 (1) cha Sheria ya Magereza Sura ya 58, ”alisema Hata hivyo, Rais Magufuli alisema msamaha huo hautawahusu wafungwa wanaotumikia adhabu za kunyongwa, kifungo cha maisha, biashara ya dawa za kulevya na binadamu, makosa ya unyang’anyi, kukutwa na viungo vya binadamu, makosa ya kupatikana na silaha, risasi, milipuko isivyo halali, makosa ya shambulio la aibu, kunajisi, kubaka, kulawiti, kuwapa mimba wanafunzi wa shule za msingi na sekodari, uhujumu uchumi, rushwa, ubadhirifu na ujangili.Pia msamaha huo hauwahusu waliowahi kupunguziwa kifungo kwa msamaha wa Rais, wanaotumikia kifungo chini ya Sheria ya Bodi ya Parole, wenye makosa ya kutoroka au kujaribu ama kusaidia kutoroka chini ya ulinzi halali, waliongia gerezani baada ya Desemba Mosi, 2018 au waliowahi kufungwa na kurudi tena gerezani pamoja na wenye makosa ya kinidhamu magerezani.Bilioni moja kujenga hospitali Rais Magufuli alisema Sh bilioni moja zilizokuwa zitumike kwenye sherehe za kuadhimisha miaka 57 ya Uhuru wa Tanzania sasa zitajenga hospitali ya kisasa Mkoani Dodoma ambayo itapewa jina la Uhuru. “Katika kuadhimisha miaka 57 ya Uhuru, nimeagiza fedha zilizotengwa kwa ajili ya sherehe zitumike kujenga Hospitali ya Uhuru katika Jiji la Dodoma.Kama mnavyofahamu ili kutekeleza mawazo ya waasisi wetu, serikali imeamua kuhamishia rasmi Makao Makuu ya nchi yetu Jijini Dodoma na kufanya mahitaji ya huduma za jamii, ikiwemo afya, kuongezeka,” alisema Rais Magufuli. Alisema hospitali hiyo ya Uhuru itakuwa ya kisasa na itasaidiana na Hospitali ya Benjamin Mkapa na Hospitali ya Mkoa na kuongeza kuwa katika kubana matumizi mwaka huu sherehe hizo walizitengea bajeti ya Sh bilioni moja tofauti na miaka miwili ya nyuma ambayo ilikuwa ikitengewa Sh bilioni nne.Kukua kwa uchumi Rais Magufuli alisema kuwa katika kuendeleza juhudi za kukuza uchumi, Tanzania imekuwa miongoni mwa nchi tano ambazo uchumi wake unakua kwa kasi Barani Afrika. “Tumefanikiwa kuwavutia wawekezaji wengi, ambapo mitaji yenye thamani ya zaidi ya shilingi trilioni 30 imeingia nchini, ” alisema na kuongeza kuwa serikali yake imefanikiwa kuimarisha miundombinu mbalimbali na kuboresha huduma nyingine za jamii.Mapambano dhidi ya rushwa Rais Magufuli alisema serikali, “Tumepata mafanikio makubwa katika mapambano dhidi ya rushwa na nchi yetu inatajwa kuwa mfano wa kuigwa. Tumelinda rasilimali zetu… wito wangu kwa watanzania wote, endeleeni kuiunga mkono serikali yenu, kama nilivyosema, hivi sasa tupo kwenye vita vya kiuchumi, vita hii ni ngumu, hivyo kila mtanzania ni lazima ashiriki kwa kutimiza jukumu lake la kuendelea kudumisha amani na umoja, kulinda muungano wetu pamoja na kuchapa kazi kwa bidii. “Tuache maneno maneno. Ni lazima tujenge dhana ya kujitegemea katika kujenga uchumi wetu,” alisema Rais Magufuli.	1
813	 WAFUGAJI wadogo wa samaki nchini watanufaika na ufugaji wenye tija iwapo uwekezaji wa kutosha utafanyika kwa kubuni mbinu za kisasa za ufugaji. Ofisa Mifugo na Uvuvi wa Manispaa ya Kigamboni jijini Dar es Salaam, Aaron Bullu alilieleza gazeti hili kwamba ufugaji wa kisasa wa samaki unahitaji fedha za kutosha kutokana na teknolojia zinazotumika kufuga. “Bajeti inayotengwa kwenye sekta ya mifugo ni ndogo sana, achilia hizo zinazotolewa kwa sababu kutengwa ni suala moja na kuzitoa ni suala jingine. Kwa sababu zinatengwa tu lakini unakuta hata zile zilizotengwa ni mara chache kufikia asilimia 50. Pengine asilimia 30,” alisema. Alisema mabwawa yanayotumika kufuga samaki ni lazima yawekwe kitaalamu kwa ajili ukuaji wa samaki ambao ni lazima pia uende sambamba na chakula bora kwa samaki.“Kutengeneza bwawa liwe kweli ni la kitaalamu sio kila shimo tu ni bwawa. Liwe na zile sifa za kutunza ubora wa maji na kuweza kuruhusu oksijeni iweze kuwepo kwa wakati wote kwenye maji, Na kuzuia uchafuzi wa maji kwa maana kwamba kulisha samaki kulingana na kipimo cha wataalamu kwani ukilisha tu hovyo chakula kitakwenda chini ya bwawa kitaanza kuoza na kutoa kemikali zenye sumu na kuathiri ukuaji wa samaki,”alisema.Ofisa Mifugo na Uvuvi huyo alisema pia ili sekta ya wafugaji wadogo wa samaki iendelee mkazo unahitajika kwenye vifaranga vilivyofanyiwa utafiti wa kutosha.“Tukitaka hii sekta iendelee hasa kwa wafugaji wadogo maana yake ni lazima kuwe na vyanzo vya kuaminika vya vifaranga vilivyofanyiwa utafiti kwa suala la ukuaji ambao unaambatana na ubadilishaji wa chakula wanachokula samaki,” alisema.Alisema kwa sasa tatizo linalowasumbua wafugaji wadogo wa samaki ni upatikanaji wa vifaranga ambavyo ni bora vyenye rekodi ya ukuaji mzuri.	1
814	 WAZIRI wa Mambo ya Ndani ya Nchi, Kangi Lugora amesema wakati wa wakimbizi wa Burundi kurudi nchini mwao umefi ka na sababu zote zilizokuwa zinazuia kuwarudisha kwao wakimbizi hao kwa sasa havipo tena.Aliyasema hayo alipofanya ziara katika Kambi ya Wakimbizi ya Nduta iliyopo wilayani Kibondo mkoani Kigoma katika ziara aliyoambatana na Waziri wa Mambo ya Ndani na Maendeleo ya Vijiji wa Burundi, Pascal Barandagiye. Lugola alisema kuanzia Oktoba Mosi mwaka huu kazi rasmi isiyo na ukomo ya kurudisha wakimbizi hao hadi watakapoisha wote makambini itaanza rasmi.Alisema serikali chini ya Rais John Magufuli imejiridhisha sababu kubwa iliyowaleta wakimbizi hao wa Burundi nchini ya kutowepo kwa amani haipo tena na kwamba kwa sasa Burundi ni shwari kiulinzi na kiusalama pia kisiasa hivyo wakimbizi hao wanapaswa kurudi nchi mwao wote bila kuwepo kikwazo chochote.“Idadi kubwa ya wakimbizi wapo tayari kurudi nchini mwao kwa hiari na hasa baada ya hali ya ulinzi na usalama kuimarika, lakini wapo watu na mashirika ambao wanakwamisha na kuweka vikwazo zoezi hilo lisifanikiwe, tunafanya uchunguzi na tutakaowabaini tutawachukulia hatua kali,” alisema Lugola.“Wanaosema Burundi haina amani wanaipaka matope nchi hiyo kwani jambo hilo halina ukweli wowote na Tanzania imefanya uchunguzi wa kutosha na kujiridhisha kuwa amani ya kudumu ipo nchini humo. Oktoba Mosi tutaanza kutekeleza mkataba wa pande tatu wa kurudishwa kwa wakimbizi 2,000 kila wiki wa Burundi kwenda nchini mwao,” alisisitiza Lugola.Naye Waziri wa Mambo ya Ndani na Maendeleo ya Vijiji wa Burundi, Pascal Barandagiye alisema Serikali ya Burundi iko tayari kutekelezwa kwa makubaliano ya pande tatu ya kuhakikisha wakimbizi wote wa Burundi wanaohifadhiwa kwenye makambi ya wakimbizi mkoani Kigoma wanarudi kwao, lakini wanashangazwa na namna Shirika la Umoja la Mataifa la Kuhudumia Wakimbizi (UNHCR) inavyoendesha kazi hiyo kwa kasi ndogo.“Tuko tayari kupokea wakimbizi 3,000 kila wiki zaidi ya takwimu ya wakimbizi 2,000 iliyotolewa kwenye makubaliano ya pande tatu, maandalizi na matayarisho ya kupokea wakimbizi hao yapo vizuri na wengi wanaorudi wamekuwa wakipata misaada mbali mbali ikiwemo miradi ya kiuchumi kwa ajili ya kuendesha maisha yao,” alisema Barandagiye.Aliwataka wakimbizi hao kutokubali kudanganywa na maneno ya wanasiasa kwamba hakuna amani Burundi, lakini kuwa na tamaa ya kwenda kuishi nchi ya tatu (Ulaya) kama mashirika yanayohudumia wakimbizi yanavyosema kwao, huo ni uongo kwani mahali pekee ambako wanapaswa kwenda ni kurudi nyumbani Burundi.Akizungumza katika kikao cha ndani cha mawaziri hao kuhusu suala hilo, Mkuu wa Usalama wa UNHCR mkoani Kigoma, Sabina Luoga anayesimamia wakimbizi hao kurejea kwao, alisema shirika hilo linasimamia mikataba ya kimataifa ya kurudishwa kwa wakimbizi hao, ambao watarudishwa wale waliojitokeza kwa hiari kurudi kwao.Awali, Mkuu wa Kambi ya Wakimbizi ya Nduta, Barnabas Kipii alisema hadi sasa Mkoa wa Kigoma una jumla ya wakimbizi wa Burundi 264,346, na tangu kazi ya kuwarudisha kwao ilipoanza jumla ya wakimbizi 74,439 wamesharejea kwao miaka miwili iliyopita kutoka familia 24,773.Kipii alisema hadi sasa jumla ya wa wakimbizi 8,533 kutoka familia 4,426 wamejiandikisha kwa hiari kurudishwa nchini mwao, na kazi hiyo ya kuwarudisha itaendelea licha ya kuwepo kwa sensa ya kubaini idadi kamili ya wakimbizi waliopo sasa kwenye makambi ya wakimbizi mkoani Kigoma.	1
815	 CHANZO kikuu cha mkanganyiko usioisha kwa wanafunzi waliodahiliwa kwenye chuo zaidi ya kimoja nchini, imewekwa wazi.Akizungumza na HabariLeo Dar es Salaam jana, Katibu Mtendaji wa Tume ya Vyuo Vikuu Tanzania (TCU), Profesa Charles Kihampa alisema waombaji wenyewe wamekuwa wakitumia vibaya nafasi ya kuomba katika vyuo mbalimbali bila ukomo na hatimaye kuchaguliwa katika chuo zaidi ya komoja.Alisema hadi jana idadi ya waombaji waliodahiliwa kwenye chuo zaidi ya kimoja katika awamu ya kwanza hadi ya tatu imefikia 24,536. Alisema Oktoba mwanzoni idadi hiyo ilipungua kutoka waombaji 25,506 hadi kubaki waombaji 8,000 ambao walikuwa bado hawajathibitisha udahili wao kwenye chuo kimojawapo kati ya vyuo walivyodahiliwa na kwamba hivi sasa idadi hiyo imeongezeka na kurudi karibu ile ya awali.Alifafanua kuwa mkanganyiko huo wa kutoisha kwa wadahiliwa waliochaguliwa chuo zaidi ya kimoja unatokana na tabia ya jamii sambamba na waombaji wenyewe kuthibitisha chuo kimoja na kisha kughairi na kwenda kuthibitisha chuo kingine na kisha tena kughairi na kwenda kuthibitisha chuo kingine.“Mkanganyiko huu hauwezi kuisha, jamii ndio chanzo kikubwa cha haya yote unakuta mwanafunzi kachagua chuo X, anathibitisha kisha anakwenda kuongea na baba yake anamwambia nenda chuo Y, anarudi anathibitisha tena chuo hicho, anakutana na shangazi au mwanafunzi mwenzake anamwambia nenda chuo Z, anakwenda kuthibitisha tena chuo hicho, sasa kwa mtindo huu hatuwezi kufika mahali,”alisema Profesa Kihampa.Kutokana na hali hiyo TCU imetoa orodha ya wadahiliwa 24,536 ambao hadi jana walikuwa hawajathibitisha udahili wao kwenye chuo kimojawapo, na kuwataka waende kuthibitisha kwenye chuo watakacho kati ya hivyo walivyochaguliwa na kuanzia sasa TCU haitatoa tena namba za kufanya uthibitisho (code).“Tumeamua kuachana na hili suala, hatuwezi kutoa code tena kwa sababu waombaji wanatumia vibaya mwaya waliopewa wa uhuru wa kuamua kuchagua vyuo, wanafanya watakavyo sasa kila siku tunakuwa hatusongi mbele wala kumaliza hiyo ‘multiple admission’, kuanzia sasa waende wenyewe kwenye vyuo walivyopata kuthibitisha uko,”alisema Profesa Kihampa.Alisema malalamiko mengi ya wanafunzi wenye matatizo ya kudahiliwa kwenye chuo zaidi ya kimoja yanatokana na wao wenyewe pamoja na jamii kutumia vibaya mwaya waliopewa wa kuchagua vyuo watakavyo na kwamba hali hiyo haiwezi kumalizika kwa sababu kila siku waombaji hao wanabadilisha mawazo ya wapi wakasome kati ya vyuo walivyodahiliwa.Prefesa Kihampa aliongeza kuwa kazi ya TCU ilikuwa ni kuhakiki sifa za waombaji na pia walivisaidia pia vyuo kutatua matatizo ya kudahiliwa kwenye chuo zaidi ya kimoja lakini sasa wameamua kuviacha vyuo vifanye uthibitisho vyenyewe.	1
816	 BENKI ya Tanzania (BoT) imeshauri wakulima na wafugaji kuacha kutembea na maburungutu ya fedha na kuzikunja vibaya hadi kuchanika bali watumie miamala ya simu kuzihifadhi.Akizungumza wakati wa Maonesho ya Nanenane mkoani Dodoma, Ofisa Mwangalizi wa Fedha Mkuu kutoka BoT, Rehema Zongo alisema, mtindo wa kutembea na mamilioni ya fedha kwenye masoko na minadani na kuzikunja vibaya kwenye mifuko umepitwa na wakati.“Wakulima hata wafugaji wanatakiwa kutumia miamala ya simu kuhifadhi fedha badala ya kutembea na kiwango kikubwa kwenye mifuko na kuzikunja vibaya zikaharibika,” alisema.Alisema uwekaji vibaya wa fedha unazifanya fedha hizo ziondolewe kwenye mzungoko na kurudishwa BoT, wakati wasingetembelea nazo na kuzikunja zingekuwa bado katika mzunguko. Ofisa wa Idara ya Operesheni BoT mkoani Dodoma, Emmy Chamberlain alisema wafanyabiashara wanatakiwa kuwa makini kuangalia alama za fedha halali katika noti zao.Alisema fedha zinaweza kubainika kama halali au si halali, kwa kutumia alama tatu, kuangalia kwa macho, kupapasa na taa rangi ya zambarau. Alisema kwa kuangalia kwa macho kuna alama za wazi, zinazoonesha picha ya kiongozi, kiwango cha fedha hiyo pamoja na mstari.“Alama zinazoonekana ni kichwa cha kiongozi, thamani ya fedha, picha ya twiga inayoonesha rangi ya kijani au dhahabu na mstari,” alisema.Alisema alama za kupapasa, fedha zikiangaliwa kingo za noti yenyewe zinaonesha kama chenga chenga, mawimbi, hivyo fedha ambazo ni feki huwa hazina mikwaruzo badala yake zinateleza.	1
817	 HOSPITALI ya Taifa Muhimbili Mloganzila, Dar es Salaam ina mpango wa kuanza kutumia mionzi maalumu kwa ajili ya kuvunjavunja mawe kwenye figo na kutolewa bila mgonjwa kufanyiwa upasuaji.Huduma hiyo itawezesha mawe kwenye figo kutolewa nje ya mwili kwa njia ya mkojo.Kadhalika ina mpango wa kuanzisha huduma ya upandikizaji viungo kwa wagonjwa, hatua itakayoanza kutekelezwa ifikapo Februari mwaka huu.Hayo yameleezwa na Naibu Mkurugenzi wa hospitali hiyo, Dk Julieth Magandi ikiwa ni hatua ya utekelezaji wa kampeni ya ‘Tumeboresha sekta ya Afya ‘ inayotekelezwa na Wizara ya Afya, Maendeleo ya Jamii, Jinsia, Wazee na Watoto ikizilenga taasisi chini ya wizara hiyo kueleza maboresho na mafanikio ya taasisi zao.“Huduma hii ya kutoa mawe kwenye figo itaanza karibuni, tayari tuna mashine ya kisasa kwa ajili ya matibabu hayo, wataalamu wetu sasa wanapata mafunzo namna ya kutoa huduma hii, kutokana na ukuaji wa teknolojia watu wengi kwa sasa hawapendi kufanyiwa upasuji hivyo hii ndio njia rahisi ya matibabu,”amesema.Kuhusu mafanikio kwa hospitali hiyo, Dk- Magandi amesema kutokana na uboreshaji wa huduma kumekuwapo na ongezeko la wagonjwa kutoka 17,116 kuanzia kipindi cha Julai hadi Septemba kwa mwaka 2018 kufikia wagonjwa 24,945 kuanzia kipindi cha Oktoba na Desemba 2019 sawa na ongezeko la asilimia 46.Kwa wagonjwa wa ndani, Dk Magandi alisema wameongezeka kutoka 1,459 kwa kipindi cha Julai hadi Septemba 2018 kufikia wagonjwa 2,419 katika kipindi cha Oktoba hadi Desemba sawa na ongezeko la asilimia 66.“Tunaendelea kuimarisha huduma za upasuji na vifaa tiba, pia tuna vitanda 608 ambapo katika vitanda hivyo 12 ni kwa ajili ya wagonjwa wanaosafisha damu, vitanda 24 kwa ajili ya wagonjwa wa dharura, Kwa siku wagonjwa hao tunawaona kati ya 30 mpaka 40, vitanda vingine ni kwa ajili ya watu mashuhuri na watu wa kawaida,”amesema.Kuhusu upasuaji Dk Magandi amesema katika kipindi cha Julai hadi Septemba 2018 wagonjwa 439 kufikia wagonjwa 836 katika robo mwaka ya oktoba hadi Desemba 2019 sawa na ongezeko la asilimia 90.Dk Magandi amesema katika mpango walionao mmoja ni kuanzisha huduma ya upandikizaji viungo kufikia Februari mwaka huu.	1
818	 Waziri Mkuu, Kassim Majaliwa amesema, Serikali imeona manufaa ya majukwaa ya fursa za biashara yanayoandaliwa na Kampuni ya Magazeti ya Serikali (TSN), na ameiagiza iangalie uwezekano wa kuyaandaa katika ngazi za wilaya na ya kisekta.Amesema, majukwaa hayo yameinufaisha mikoa saba ya mwanzo na anaamini jukwaa la Tabora lilioanza leo litakuwa na manufaa mkoani humo.“Serikali inafarijika sana kwa kazi kubwa inayofanywa na TSN, Kampuni ya Magazeti ya Serikali. TSN imeendelea kutekeleza wajibu wake kwa ufasaha na umahiri mkubwa wa kuhabarisha wananchi na kuelimisha jamii kupitia majukwaa ya fursa mbalimbali za uwekezaji wa mikoa...“Lakini TSN sasa wamefikia hatua sasa ya kuboresha zaidi utoaji wa habari, uhabarishaji kwa wananchi kwa kutumia mfumo mpya ambao utambulishwa hivi karibuni wa kutoa habari au magazeti kwa njia ya mtandao wa simu ambao Waziri ameueleza. Zote hizi ni jitihada za taasisi yetu, kampuni ya magazeti ya nchini kuhakikisha kwamba Serikali inafikisha ujumbe kwa Watanzania kupitia njia mbalimbali” amesema.Majaliwa amesema, pamoja na kuzitangaza fursa zilizopo mikoani, TSN pia wamekuwa wakitangaza fursa za kitaifa, na kwamba majukwaa yamekuwa na faida nyingi ukiwemo upatikanaji wa mitaji, teknolojia, ajira, na kuongeza mapato ya Serikali.“Niwaombe sasa TSN kwa kushirikiana na mikoa mingine, endeleeni kuandaa na kuhimiza majukwaa haya ya fursa kuwepo kwenye maeneo yao. Ni matumaini yangu kwamba kila baada ya jukwaa kama hili mtakuwa mnafanya tathmini ya nini kimefanikiwa ili sasa tujipange vizuri kwa mikoa inayofuata. Na tathimini hii matokeo yake lazima mikoa husika iambiwe, changamoto zao, hatua waliyofikia kwenye changamoto zao na namna ya kuboresha kupitia tathimini hiyo” amesema.Majaliwa amesema, TSN pamoja na kuandaa majukwaa ya mikoa, sasa wanaweza kuandaa majukwaa kuzitangaza fursa zilizopo kwenye wilaya fulani na pia sekta mojawapo ikiwemo ya kilimo, ufugaji, na ujasiriamali.Amesema, Rais John Magufuli anapongeza ubunifu wa kuwa na jukwaa la fursa za biashara Tabora linalozitambulisha fursa zilizopo mkoani humo.“Kwa hiyo mheshimiwa Rais anafurahishwa na hilo, nae pia anawasihi mtumie nafasi hii, wageni na wenyeji wa mkoa wa Tabora kutumia fursa mlizonazo” amesema na kuongeza kuwa Makamu wa Rais, Samia Suluhu Hassan pia amewasalimu wajumbe wa jukwaa hilo la siku tatu.Amempongeza Mkuu wa Mkoa wa Tabora, Aggrey Mwanri kwa uchapakazi, kusimamia vizuri shughuli za maendeleo, ubunifu, na kuibua fursa na mipango kwa ajili ya maendeleo ya mkoa huo.	5
819	 VIONGOZI mbalimbali wa dini na wa kitaifa wamewataka Waislamu nchini kote kutenda matendo mema, kuwa wamoja, kuimarisha mshikamano na madhehebu mengine na kuvumiliana.Waliyasema hayo katika matukio tofauti jana katika sherehe za Idd el Fitr ambapo Waislamu wote nchini waliungana na wenzao duniani kote kuadhimisha sikukuu hiyo. Waziri Mkuu, Kassim Majaliwa amewataka Waislamu nchini kutumia Sikukuu ya Idd el Fitr kutenda matendo mema pamoja na kuwakumbuka yatima na wajane. Aliyasema hayo katika Msikiti wa Anwar uliopo Msasani, Dar es Salaam aliposhiriki Swala ya Idd el Fitr na baadaye Baraza la Idd lililofanyika ukumbi wa Tanga Beach Resort mjini Tanga.Majaliwa aliwasisitiza waumini hao kuendelea kuwa wamoja, kuimarisha mshikamano na madhehebu mengine pamoja na kuvumiliana kama walivyokuwa katika Mwezi Mtukufu. “Leo (jana) ni siku kubwa na muhimu Waislamu wanahitimisha mfungo wa Mwezi Mtukufu wa Ramadhani na kusherehekea Sikukuu ya Idd el Fitr, hivyo tuendeleze matendo mema; tumeona utulivu uliojitokeza katika Mwezi Mtukufu, na jambo hili limesisitizwa na viongozi wa dini, tuendelee kuwa wamoja,” alisema Waziri Mkuu. Aliwakumbusha pia wazazi na walezi kuwaongoza watoto wao kwa kuwapa mafundisho ya dini yatakayowawezesha kumjua Mwenyezi Mungu na kuwa raia wema. Naye Imamu wa Msikiti huo, Shehe Mhina alisema Waislamu wanatakiwa kuitumia sikukuu ya Idd el Fitr kuhamasisha amani na kuwasaidia watu wasiokuwa na uwezo na kuwasisitiza kuyaendeleza mema yote waliyoyafanya katika kipindi cha mwezi Mtukufu wa Ramadhani, ikiwa ni pamoja na kuwaheshimu na kuwajali wazazi wao. Dk Shein aeleza masikitiko Katika hatua nyingine, Rais wa Serikali ya Mapinduzi Zanzibar, Dk Ali Mohamed Shein, amesikitishwa na matukio ya vitendo viovu vinavyoashiria kuporomoka kwa maadili kwa jamii ya Waislamu katika kipindi cha Mwezi Mtukufu wa Ramadhani. Aliyasema hayo wakati akilihutubia Baraza la Idd katika Ukumbi wa Shehe Idriss Abdull Wakil Kikwajuni Unguja. Dk Shein aliyabainisha matukio hayo kuwa ni pamoja ubakaji, wizi na uvutaji wa sigara mchana, mambo yaliyowaudhi wengine na kuonesha mwenendo mbaya wa vijana na waumini wa dini ya Kiislamu, na kuongeza kuwa mambo hayo yamekatazwa katika Kitabu Kitakatifu cha Kurani.“Tumemaliza Mfungo wa Ramadhani mwezi wenye fadhila nyingi na dhawabu, lakini si mwisho wa kufanya mambo mema tunayotakiwa kuyafanya na Mola wetu... tufanye ibada kwa wingi na kuwasaidia wale wasiokuwa na uwezo,” alisema na kuongeza. “ Nawaomba viongozi wa dini mkiwemo mashehe na maimamu kuendelea kutoa mafundisho kwa vijana wetu kuhusu tabia nzuri na mambo yote wanayotakiwa kuyafanya pamoja na kuwaelekeza mambo yapi yaliyokatazwa kwa mujibu wa Kitabu Kitakatifu cha Kurani.”Kuhusu uwajibikaji, aliwakumbusha watendaji na viongozi wa serikali kuhakikisha wanatimiza vyema majukumu yao ili kuleta mafanikio kwa wananchi na kupiga hatua ya maendeleo. Dk Shein pia aliwataka wananchi kulipa kodi pamoja na kuchukua risiti wakati wanapofanya manunuzi ya kibiashara kwani kushindwa kufanya hivyo ni sawa na kulikosesha taifa mapato.Kwa upande wake Shehe Khamis Gharib kutoka Ofisi ya Mufti Mkuu wa Zanzibar, aliwakumbusha Waislamu wakati wa hotuba ya Sala ya Idd katika Viwanja vya Maisara kuwa kumalizika kwa Mwezi Mtukufu wa Ramadhani isiwe fursa kwa waumini hao kutenda maovu na kumchukiza mola wao bali waendelee kufanya matendo mema. Baadhi ya viongozi waliohudhuria Baraza la Idd ni pamoja na Makamu wa Pili wa Rais, Balozi Seif Ali Iddi, Rais Mstaafu wa Zanzibar, Amani Abeid Karume, Mufti wa Zanzibar, Shehe Saleh Kabi na viongozi wengine wa dini. Maombi kwa Rais Magufuli Katika kusherehekea Sikukuu ya Idd el Fitr, Shehe wa Mkoa wa Kigoma, Hassan Iddi Kiburwa aliwataka Waislamu na Watanzania wote kumuombea Rais John Magufuli ili awe na afya njema katika kutekeleza wajibu alionao wa kuwaletea wananchi maendeleo.Shehe Kiburwa alisema wakati wa swala ya Idd el Fitr iliyofanyika kimkoa viwanja vya Shule ya Msingi Ujiji kuwa Watanzania hawanabudi kumwombea Rais Magufuli ili akamilishe miradi mikubwa ya kimaendeleo inayoendelea yenye manufaa kwa taifa. Shehe wa Wilaya ya Kigoma, Twalha Iddi alisema mfungo wa Mwezi Mtukufu wa Ramadhani ni kipimo kwa waumini wa dini hiyo kuwa na mabadiliko ya kweli kwenye maisha yao kwa kuhimiza upendo, amani na mshikamano baina ya Watanzania.Shehe alaani ndoa za jinsi moja Shehe wa Mkoa wa Mwanza, Hassan Kabeke aliiomba serikali kutoruhusu ndoa za jinsi moja kwa kuwa ni machukuzo kwa Mwenyezi Mungu lakini pia ni kinyume na sheria za nchi na utamaduni wa Mtanzania.Akiwahutubia mamia ya waumini wa dini hiyo kwenye Swala ya Idd el Fitr iliyofanyika kwenye Uwanja wa Nyamagana, Shehe Kabeke alisema serikali ina wajibu wa kuhakikisha nchi iko salama na kuwaelekeza watu kutenda mambo mema kwa ajili ya ustawi wa nchi na kujiletea maendeleo endelevu.Shehe huyo pia aliwahimiza Waislamu kufanya kazi kwa bidii ili kujiletea maendeleo katika familia zao pamoja na kuchangamkia fursa za elimu ili kwenda sambamba na mabadiliko ya kidunia kwa kuwasomesha watoto wao. “Tuwasomeshe elimu ya dini lakini pia elimu ya dunia, tuache kulaumu, kila Mwislamu atimize wajibu wake,” alisema.Naye Mkurugenzi wa jiji hilo, Kiomoni Kibamba, mbali na kuwafikishia waumini hao salamu za Idd el Fitr kutoka kwa Rais Magufuli, Makamu wa Rais Samia na Waziri Mkuu Majaliwa, pia alitumia fursa hiyo kuwakumbusha kutotumia mifuko ya plastiki ambayo imepigwa marufuku na serikali. Dodoma waaswa kuiunga mkono serikali Kutoka Dodoma; Watanzania wameombwa kuendelea kuiunga serikali katika jitihada zake za kuhakikisha amani iliyopo hapa nchini inalindwa kwa gharama yoyote ile. Ombi hilo lilitolewa na Shehe Ibrahimu Issa wa Msikiti wa Almasjidi Faaruku Swaswa Mnarani jijini Dodoma alipokuwa akitoa nasaha zake kwa waumini kwenye Sikukuu ya Idd El Fitr iliyofanyika jana. Katika nasaha zake alisema kuwa ni muhimu kwa Watanzania kuiunga mkono serikali katika jitihada hizo la kulinda amani iliyopo ambayo leo hii tunajivunia hata tukikutanika katika maeneo kama haya tunaswali bila hofu.“Nchi za wenzetu huko nje amani kama hii iliyopo hapa nchini Tanzania hakuna na hata ule muda wa kumtafuta Mwenyezi Mungu haupatikani kwa sababu muda wote ni milio ya milipuko ya mabomu na risasi, hivyo ni lazima tuilinde kwa garama yoyote ile,” alisema.Aidha aliwaonya waumini wa dini ya Kiislamu wasije wakajiona katika kipindi chote cha mwezi mtukufu ulikuwa kama sehemu ya kujificha na matendo maovu bali waendeleze yale yote waliyohusiwa ya Mwenyezi Mungu kwa ajili yao na taifa pia. Alisema kuna baadhi ya waumini katika kipindi cha mfungo wa Ramadhani wamekuwa watii na kujificha misikitini, lakini wakishafungua wanarudia matendo yao maovu, jambo ambalo amesema sio Uislamu.Naye Shehe Yasini Said amewataka waumini wa dini hiyo ya kiislamu kutoigeuza sikukuu hiyo kwa kusherehekea kwa vitendo vya kishetani ambavyo vinavyohatarisha uvunjifu wa amani iliyopo. Alisema kuwa ikumbukwe kuwa kwa kipindi cha mwezi huo wa mfuko wa Ramadhani waumini wengi walikuwa wakikanyangana misikitini kumtafuta Mungu wao hivyo siyo vema baada ya kufungua wakafungulia matendo maovu. “Ninawaomba waumini wa dini ya kiislamu mtumie fursa ya mwezi mzima wa mfungo, kuwa wa kuendelea na matendo mema ya kimaadili ya kiroho na sivyo kujiingiza kwenye matendo ya kishetani,” alisema. Imeandikwa na Matern Kayera, Dar; Khatib Suleiman,Z’bar; Fadhili Abdallah, Kigoma; Nashon Kennedy, Mwanza; Sifa Lubasi, Dodoma na Cheddy Bakari, Tanga.	1
820	NA MWANDISHI WETU MKALI WA muziki wa Bongo Fleva, Naseeb Abdul, maarufu kama Diamond Platnumz, amempiku mwigizaji na mwanamuziki aliyewahi kuwa mrembo wa dunia mwaka 2000, Priyanka Chopra, kwenye tuzo za MTV Europe Music Awards (MTV-EMA). Tuzo hizo zilizofanyika nchini Italia usiku wa kuamkia jana, wawili hao walikuwa wanachuana kwenye kipengele cha ‘Best Worldwide Act’, tuzo ambayo ilikuwa na ushindani mkubwa kutoka kwa nyota wengine wa muziki kutoka mataifa ya Australia, New Zealand, Ulaya, Latin America na Marekani Kusini. Diamond alidai tuzo hiyo ni muhimu na si ya kwake peke yake. “Tuzo hii siyo yangu ni yetu sote, kwa sababu bila kura zenu nisingeweza kushinda kutokana na ushindani uliokuwepo kwenye kipengele hiki,” alishukuru Diamond.	4
821	Nora Damian, Dar es Salaam Watu 116,899 wamefanyiwa vitendo vya ukatili wa kijinsia kwa kipindi cha mwaka  2016 hadi 2018 wakiwamo watoto na watu wazima. Kati yao 78,400 ni watu wazima na 38,499 ni watoto ambao walipata huduma kupitia madawati 420 ya jinsia na watoto katika vituo mbalimbali vya polisi nchini. Akizungumza leo Alhamisi Februari 13, Waziri wa Afya, Maendeleo ya Jamii, Jinsia, Wazee na Watoto, Ummy Mwalimu amesema amekuwa akipata kesi nyingi huku nyingine zikiwa katika hali mbaya. Waziri Ummy alikuwa akizungumza wakati wa mkutano na waasisi wa Jumuiya ya Wanawake katika Nchi Huru za Afrika (PAWO) Tawi la Tanzania, uliokuwa na lengo la kupitia na kutoa maoni kwenye rasimu ya sera ya wanawake na jinsia ambayo inafanyiwa mapitio hivi sasa. “Inakuwaje mtoto analawitiwa mara ya kwanza, ya pili, ya tatu… mama na baba mko nyumbani je, tunakosea wapi? Napata kesi nyingi, mtu anakuja tayari mtoto ameshaharibiwa.  “Kuhasiwa haitatusaidia, miaka 30 jela bado ni adhabu kubwa sana lakini watu hawaachi. Ni jukumu letu kwa pamoja kuzuia vitendo vya ulawiti na ubakaji hivyo kila mmoja atimize wajibu wake,” amesema Ummy. Hata hivyo, amesema madawati ya jinsia yameongeza mwamko wa wananchi katika kujiamini na kutoa taarifa za ukatili pale unapotokea kwenye maeneo yao.	3
822	LA PAZ, BOLVIA ALIYEKUWA rais wa Bolivia, Evo Morales ametoa wito kwa Umoja wa Mataifa au Kiongozi wa Kanisa Katoliki duniani, Papa Francis kusuhulisha mzozo wa kisiasa uliomlazimisha kujiuzulu na kukimbilia uhamishoni nchini Mexico.  Katika mahojiano na shirika la habari la Associated Press mjini Mexico City, Morales amesema anaamini kuwa yeye bado ni rais wa Bolivia kwa sababu Bunge halijaridhia barua yake ya kujiuzulu.  Wakati wa mahojiano hayo Morales amesisitiza pia nia yake ya kurejea nchini Bolivia kutoka uhamishoni nchini Mexico.  Hayo yanajiri wakati rais wa mpito wa Bolivia, Jeanine Anez amefuta uwezekano wa Morales kugombea urais katika uchaguzi unaokuja. Anez amesema Morales hawezi kushiriki katika uchaguzi mwingine kwa sababu katiba ya Bolivia inazuia rais kuongoza zaidi ya mihula miwili mfululizo. Anez ameyasema hayo wakati maelfu ya waandamanaji wakimiminika katika barabara za mji mkuu La Paz kumuunga mkono msoshalisti huyo aliyejiuzulu na kumpinga kaimu kiongozi huyo mpya.  Waandamanaji wanadai kuwa kung’atuka kwa Morales hakukuwa hatua ya kujiuzulu bali ni matokeo ya mapinduzi na hivyo wanamtaka arejee nyumbani.  Serikali ya mpito imetangaza juzi kuwa mazungumzo na chama cha Morales cha Movement for Socialism – MAS yameanza katika jaribio la kuleta amani katika nchi hiyo iliyogawika vikali.  Rais wa mpito Anez, mwenye umri wa miaka 52 amesema Morales hawezi kushiriki katika uchaguzi mwingine wowote mpya kwa sababu katiba ya Bolivia inamzuia rais kuongoza kwa mihula miwili mfululizo.  Kwa hiyo chama cha MAS kinahitajika kumtafuta mgombea mwingine.	0
823	NA CHRISTOPHER MSEKENA MWANAMUZIKI wa muziki wa Injili nchini, Frank Kikungwe anatarajia kuachia albamu yake ya kwanza inayoitwa ‘Nimeuona Mkono wa Bwana’ kesho katika Kanisa la KKKT, Usharika wa Kimara, jijini Dar es Salaam. Akizungumza na Swaggaz, Kikungwe alisema, albamu hiyo ina jumla ya nyimbo nane za kumsifu na kumuabudu Mungu ambazo zimejaa mafundisho katika maisha ya wanadamu. “Baada ya misa ya kwanza kumalizika ndipo onyesho la uzinduzi litakapoanza, watu wote wanakaribishwa kuhudhuria uzinduzi huu kwani watapata nafasi ya kununua nakala halisi ya albamu yangu,” alisema Kikungwe na kuongeza: “Ina nyimbo nzuri sana kama Peke Yangu Siwezi ambazo zinarudisha watu kwenye mstari na kuwaweka karibu na Mungu wetu wa upendo.” Alisema albamu hiyo ipo katika mfumo wa sauti yaani Audio na mapato yatakayopatikana kupitia mauzo ya albamu hiyo yatamsaidia kutengeneza video. “Mashabiki wangu wamenisikia, bado tu kuniona kwenye video, nilikuwa na upungufu wa fedha kidogo kwa ajili ya kufanya video lakini nadhani mauzo ya albamu hii yatanisaidia kukamilisha mpango wa video,” alisema Kikungwe.	4
824	 WATU milioni 1.3 wanakufa kutokana na ajali za barabarani kila mwaka duniani, ambao ni sawa na watu 3,611 kila siku na kati yao asilimia 90 wanatoka katika nchi zinazoendelea Tanzania ikiwamo.Akizungumza katika mafunzo ya waandishi wa habari kuhusu masuala ya usalama barabarani mkoani hapa jana, Mery Kessy, kutoka Shirika la Afya Duniani (WHO alisema idadi hiyo ya vifo ni kubwa hivyo ni lazima juhudi zifanyike kuvipunguza.“Ndio maana WHO imeandaa mafunzo haya kwa ajili ya waandishi wa habari ili kuwapa utaalamu wa namna ya kuandika habari za usalama wa barabara ili kusaidia umma kujua athari za ajali hizo,” alisema.Kessy alisema takwimu hizo zinazotolewa na shirika hilo kila baada ya miaka miwili, zinaonesha kwamba, licha ya nchi zinazoendelea kuongoza kwa vifo na majeruhi wa ajali za barabarani, lakini ndizo zinazomiliki vyombo vichache vya usafiri kwa asilimia 10 tu.“Nchi zinazoendelea zinaongoza kwa kuua nguvu kazi kubwa kwani wengi wanaopoteza maisha ni watoto wa miaka mitano hadi 29 ambao ndio nguvu kazi inayotegemewa katika ujenzi wa uchumi wa nchi,” alisema.Alisema licha ya kupoteza nguvu kazi, lakini pia ajali hizo zinayatia hasara kubwa mataifa mengi, zikigharimu asilimia tatu ya Pato la Taifa (GDP). Naye mtaalamu kutoka Taasisi ha Helme Vaccune Tanzania, Alpherio Nchimbi, alisema kutokana na ajali kupoteza nguvukazi kubwa, Umoja wa Mataifa (UN) umeweka mkakati wa miaka 10 kuanzia mwaka 2011 hadi 2020.Alisema mkakati huo una lengo la kupunguza vifo na ajali barabarani, kuweka usimamizi wa usalama barabarani, usafiri salama, uendeshaji makini, vifaa salama vya barabarani, usalama wa watumiaji barabara na utoaji huduma baada ya kupata ajali.Alisema kwa hapa nchini kampeni za kupunguza ajali za barabarani zilifika bungeni na Mbunge wa Muheza, Adadi Rajabu, alichaguliwa kuwa balozi wa kampeni ya usalama barabarani pamoja na watu wengine 120.Akizungumza nafasi ya vyombo vya habari katika kupashana habari za usalama barabarani, Godwin Assenga, kutoka Chama cha Waandishi wa Habari Wanawake Tanzania (Tamwa) alisema waandishi wanatakiwa kujiunga katika mitandao ya kijamii ambayo inatumiwa na vijana wengi duniani ili kutoa elimu hiyo.	1
825	 NAIBU Waziri wa Ujenzi, Uchukuzi na Mawasiliano, Atashasta Nditiye amelitaka Shirika la Posta Tanzania (TPC) kujitangaza zaidi na kuutumia Uwanja mpya wa Ndege wa Kimataifa wa Julius Nyerere (JNIA) kufungua duka la kubadilisha fedha za kigeni.Naibu Waziri Nditiye alisema hayo jana wakati wa ziara ya Waziri wa Ujenzi, Mawasiliano na Usafirishaji wa Serikali ya Mapinduzi ya Zanzibar(SMZ), Dk Sira Ubwa Mamboya yenye lengo la kujifunza na kuona shirika linavyofanya kazi.Nditiye alisema shirika hilo linaweza kutumia fursa zilizopo kama uwanja wa ndege wa JNIA kuweka mabango, kutangaza kuduma yao ya kununua fedha za kigeni ili wageni wanapoingia tu kutoka safarini watumie huduma ya shirika hilo.Aliongeza kuwa Shirika la Posta Tanzania kwa sasa lina muelekeo mzuri ambao unaweza kuliletea taifa tija na kuongeza mapato ya serikali.“Tunaweza kutumia uwanja mpya wa ndege kutangaza huduma zetu za Posta. Naahidi kufanya utaratibu wa kuwapatia nafasi nzuri ili wageni wanapofika pale uwanja wa ndege waone huduma za Posta kwa haraka na kuzitumia.Waziri Mamboya alilipongeza shirika hilo kwa kuwa na bodi imara ambayo imeweza kusimamia maslahi ya shirika na taifa kwa ujumla.Alisema ili taasisi, shirika au kampuni yoyote iweze kuwa na mafanikio makubwa ni lazima iwe na bodi imara isiyokuwa na urafiki na menejimenti ili kusimamia haki na taratibu zote za kuleta maendeleo na kuzalisha faida ya kutosha.Mwenyekiti wa Bodi la Shirika la Posta Tanzania, Dk Haruni Kondo alisema watahakikisha shirika hilo litaleta manufaa makubwa kwa serikali.Postamasta Mkuu Hassan Mwang’ombe alisema kuwa shirika lipo katika taratibu za kuboresha majengo yao kwa kuyakarabati ili kuleta muonekano mpya ambao utavutia wateja wengi.	1
826	 Mkuu wa Idara ya Habari na Mawasiliano wa Simba Haji Manara amewataka mahasimu wao timu ya Yanga waje kwake awape mbinu ya namna ya kuujaza uwanja kama ambavyo hutokea katika klabu ya Simba hususan katika mechi za Kimataifa ngazi ya vilabu katika michuano ya CAF. Manara amesema hayo kufuatia klabu ya Yanga kupata fursa ya kushiriki michuano ya Ligi ya Mabingwa Afrika baada ya CAF kuongeza idadi ya timu za Tanzania na kufika nne (mbili ligi ya Mabingwa, mbili Kombe la Shirikisho) kutokana na Simba kufika hatua ya robo fainali ya Ligi ya Mabingwa msimu huu uliomalizika. Kupitia ukurasa wake wa Instagram ameweka video akisema: “Kwanza waje kwangu wajifunze mbinu za kujaza uwanja kwa sababu zile si kwamba nafanya kwa kukurupuka tu, na next season (msimu ujao) nakuja na mbinu maalum sio tu za kujaza uwanja kwenye Champions League (Ligi ya Mabingwa) na kwenye ligi.”  “Nina plan (mpango) wa kujaza uwanja kwenye kila mechi ya Simba ya Dar es Salaam kama tulivyokuwa tunajaza kwenye Champions League, na itakuwa this season (msimu huu) iwe tunachezaa na Mbao, ili mradi mechi ya Simba capacity (uwezo) elfu sitini, na tayari strategies (mikakati) hizo ninazo. Amewaambia Yanga waende wakasome kwake vinginevyo hawataweza kufanikisha kujaza uwanja kwani yeye hutumia mbinu nyingi kama vile kuwashirikisha wasanii. “Yanga waje kwangu wasome, hii ni University, ni chuo kamili, natoa degree (shahada), masters (shahada ya uzamili) na PhD (shahada ya uzamivu), waje kwangu wajifunze ”     De la boss University imesajiliwa na Tume ya vyuo vikuu Duniani ( Tuvyodu) Karibuni sana 🙏 A post shared by  Haji S. Manara (@hajismanara) on Jun 7, 2019 at 12:27pm PDT 	2
827	"Macho na masikio yote ya watanzania wazalendo yako nchini Misri katika michunao ya Afcon na leo Tanzania inakipiga na Senegal.  Taifa Stars itashuka dimbani saa mbili usiku hii leo kutupa karata ya kwanza dhidi ya Senegal katika mchuano wa kundi C kwenye fainali za Afcon nchini Misri.  Akizungumza jana na waandishi wa habari nahodha huyo amedai kuwa wanaiheshimu  Senegal na ukizungumzia mpira wa Afrika huwezi kukosa kuwataja na amedai kuwa hata kama ni timu kubwa hawawezi tu kuiacha kufanya inavyotaka uwanjani na watapambana. “Ukizungumzia mpira wa Afrika huwezi kuacha kuitaja Senegal lakini haina maana tutaenda uwanjani kuwaangalia waanye wanachotaka…Kabla ya filimbi ya mwisho nadhani kila timu    Nohodha wa Taifa Stars Mbwana Samatta (jana) wakati akizungumzia mchezo wa leo wa Kundi C kwenye fainali za AFCON dhidi ya Senegal. . ""Ukizungumzia mpira wa Afrika huwezi kuacha kuitaja Senegal lakini haina maana tutaenda uwanjani kuwaangalia waanye wanachotaka…Kabla ya filimbi ya mwisho nadhani kila timu inanafasi""-Mbwana Samatta. @tanfootball A post shared by  SHAFFIH KAJUNA DAUDA (@shaffihdauda_) on Jun 22, 2019 at 10:53pm PDT  Nae kocha wa Stars, Mnigeria Amunike amehaidi kuondoka na ushindi dhidi ya timu hiyo na ana imani na wachezaji wake kwakua wanajua umuhimu wa Afcon “Jambo muhimu kwetu ni kuwa tumejiandaa kwa kila kitu, kiakili, kimwili na kiufundi ili tuweze kuumudu mchezo na kupata matokeo chanya tunayohitaji.” . “Tutapambana na wachezaji wanajua umuhimu wa AFCON kwao”   Kocha wa Taifa Stars Emmanuel Amunike (jana) wakati akizungumzia maandalizi ya timu yetu kuelekea mchezo wa leo dhidi ya Senegal kwenye fainali za #AFCON2019 . ""Tumejiandaa kwenye kila idara kucheza mechi kubwa dhidi ya Senegal na tupo tayari kuchezanao miongoni mwa timu bora Afrika kwa mchezaji mmoja mmoja na hata kitimu""-Emmanuel Amunike, Kocha Taifa Stars. . ""Jambo muhimu kwetu ni kuwa tumejiandaa kwa kila kitu, kiakili, kimwili na kiufundi ili tuweze kuumudu mchezo na kupata matokeo chanya tunayohitaji."" . ""Tutapambana na wachezaji wanajua umuhimu wa AFCON kwao"" @tanfootball A post shared by  SHAFFIH KAJUNA DAUDA (@shaffihdauda_) on Jun 22, 2019 at 10:37pm PDT  Katika mchezo huu wa leo Senegal watamkosa mchezaji wao nyota Sadio Manne anayekipiga na club ya Liverpool kutokana na kuwa na card mbili za njano. Mwaka 2015 pia kwenye mashindano hayo alikosa pia kucheza mechi ya kwanza wakati mashindano hayo yalipofanyika nchini Equtorial Guinea."	2
828	 Na RAMADHAN HASSAN-KONGWA MWENYEKITI wa Halmashauri ya Wilaya ya Kongwa, Mkoa wa Dodoma, White Zuberi, amesema wazazi na walezi wenye watoto walemavu watachukuliwa hatua kama watawaficha watoto wao majumbani wakati wa uandikishaji wa watoto shuleni. Zuberi alitoa onyo hilo jana, wakati alipokuwa akifungua semina ya ufuatiliaji wa mapato na matumizi ya rasilimali za umma kwa wanafunzi wenye mahitaji maalumu. Semina hiyo iliwashirikisha viongozi wa Serikali kuanzia ngazi ya vijiji hadi wilayani. “Hapa wilayani kumekuwa na changamoto kwa upande wa wazazi na walezi wenye watoto ambao ni walemavu kwa kutoona umuhimu wa kuwaandikisha shule watoto wao. “Kutokana na changamoto hiyo, bado kuna kundi kubwa la watoto wenye ulemavu ambao wamenyimwa fursa ya kupata elimu kwa sababu wazazi au walezi wao wanawaficha nyumbani. “Kwa hiyo, kwa kushirikiana na jamii, tutalazimika kuwafuatilia majumbani watoto hao ili waweze kupelekwa shule na kuandikishwa na baadaye waliowaficha watachukuliwa hatua za kisheria,” alisema Zuberi. Kwa upande wake, Mwenyekiti wa Chama cha Wasioona Mkoa wa Dodoma (TLB), Omary Lubuva, alisema bado kuna upungufu kwa baadhi ya wazazi na walezi kutoona umuhimu wa kuwapeleka shuleni watoto wenye ulemavu. “Kama Serikali itaamua kuwasaka watoto hao kwa kushirikiana na jamii, tatizo hilo la kuwaficha majumbani litapungua,” alisema Lubuva.	1
829	" 	    Na RAMADHAN HASSAN-DODOMA   	WAZIRI wa Nchi, Ofisi ya Makamu wa Rais (Muungano na Mazingira), January Makamba, amezitaja kero tatu za Muungano zisizotatuliwa hadi sasa.   	Kero hizo alizitaja mjini hapa jana akiwa na Waziri wa Nchi, Ofisi ya Waziri Mkuu, Sera, Bunge, Kazi, Vijana, Ajira na Walemavu, Jenister Mhagama na Mkuu wa Mkoa wa Dodoma, Jordan Rugimbana, wakati akizungumza na waandishi wa habari kuhusu maadhimisho ya Miaka 53 ya Muungano wa Tanganyika na Zanzibar, yatakayofanyika wiki ijayo.   	Alizitaja kero hizo kuwa ni usajili wa vyombo vya moto kutumika Zanzibar na Tanzania Bara, hisa za Zanzibar katika Bodi ya Sarafu ya Afrika Mashariki na mapendekezo ya tume ya pamoja ya fedha kuhusu mgawanyo wa mapato ya Muungano na utaratibu wa kuchangia gharama za Muungano.   	January alisema, Serikali imejitahidi kutatua kero za Muungano ambapo kwa sasa zimebaki hizo tatu tu kati ya 15.   	Alisema kero hizo zinaendelea kujadiliwa jinsi ya kuzitatua, huku ile ya usajili wa vyombo vya moto akisema kinachosubiriwa ni kupitishwa kwa sheria ya usalama barabarani.   	“Suala la kero ya usajii wa vyombo vya moto linamalizwa kwa utaratibu wa kisheria, sheria ipo katika mchakato wa kutungwa, imani yetu sheria imeanza na waraka upo litakwisha mapema,’’ alisema.   	Pia alisema kero nyingine ni hisa za Zanzibar katika iliyokuwa Bodi ya Sarafu ya Afrika Mashariki na alisisitiza kuwa nayo itatatuliwa.   	“Tutakumbuka kabla ya Muungano nchi zetu hizi, ikiwamo Zanzibar kama dola ilikuwa kama mjumbe wa sarafu wa Afrika Mashariki tulipounda Benki Kuu ya Tanzania, hisa zile zikahamishwa kwa Benki Kuu. Kwa hiyo upo mjadala wa kuweza kutambua hisa hizo na gawio la Zanzibar kwa faida inayopatikana katika biashara ya Benki Kuu, hilo linashughulikiwa na linakaribia kumalizika kwa sababu nyaraka zipo,’’ alisema.   	Kuhusu kero ya mapendekezo ya tume ya pamoja ya fedha kuhusu mgawanyo wa mapato ya Muungano na utaratibu wa kuchangia gharama za Muungano, alisema yanangoja uamuzi wa Serikali na utafikiwa hivi karibuni.   	“Hizi kero si za kupasua Muungano na tayari yanafanyiwa kazi na katika kikao cha pamoja kitakuwa na ripoti juu ya utekelezaji wa hayo,’’ alisema.   	Kwa upande wake, Jenister alisema maadhimisho ya Muungano yanatarajiwa kufanyika Dodoma na Rais Dk. John Magufuli anatarajiwa kuwa mgeni rasmi.   	“Shughuli zitakazofanywa katika maadhimisho hayo ni gwaride la heshima lililoandaliwa na vikosi vya ulinzi na usalama, maonesho ya kikosi cha makomandoo, onyesho la farasi na mbwa waliofunzwa, onesho la ukakamavu kwa wanafunzi wa sekondari,’’ alisema.   	Naye Rugimbana aliwataka wakazi wa mikoa ya jirani na Dodoma kujitokeza kwa wingi katika Uwanja wa Jamhuri.   	Alisema kauli mbiu ya mwaka huu katika maadhimisho hayo ni tuulinde na kuuimarisha Muungano, tupige vita dawa za kulevya na kufanya kazi kwa bidii."	1
830	   Na JANETH MUSHI-ARUSHA CHAMA cha Demokrasia na Maendeleo (Chadema), Kanda ya Kaskazini kwa kushirikiana na wanachama wa chama hicho wanaoishi nje ya nchi, wameanza mikakati kwa ajili ya uchaguzi wa Serikali za Mitaa unaotarajiwa kufanyika mwakani. Katika ushirikiano huo, juzi chama hicho kilisaini hati ya ushirikiano baina yake na tawi la Chadema lililopo Mjini Seattle-Washington, Marekani katika ofisi zake za kanda zilizopo jijini Arusha. Akizungumza na waandishi wa habari jana kabla ya kusaini hati hiyo, Katibu wa Chadema, Kanda ya Kaskazini, Amani Golugwa, alisema miongoni mwa masuala waliyokubaliana katika hati hiyo ya ushirikiano ni pamoja na kulenga wenzao hao kuwasaidia katika uchaguzi huo pamoja na uchaguzi mkuu wa mwaka 2020. Alisema kwamba, katika hati hiyo pande hizo mbili zimekubaliana kushirikiana ili kuhakikisha wanaeneza chama hicho, ikiwa ni pamoja na kutengeneza vitu mbalimbali kwa ajili ya kusambaza katika maeneo mbalimbali ili visaidie chama hicho wakati huo wa uchaguzi. “Tunalenga haya kwa ajili ya uchaguzi wa Serikali za Mitaa wa mwaka 2019 pamoja na uchaguzi mkuu wa mwaka 2020. “Tutatengeneza vitu kama kofia, fulana, kalamu na vitu vingine, wao watatusaidia kuvipata vitu hivi kwa wingi na tutavisambaza maeneo mengi nchini,” alisema. Golugwa ambaye pia ni Mwenyekiti wa Chadema Mkoa wa Arusha, alisema masuala mengine waliyokubaliana ni kushirikiana kwa kupeana taarifa zinazohusiana na fursa za elimu ikiwamo kutoa mafunzo ya muda mrefu na mfupi na kupeana fursa za biashara, masoko, siasa na masuala ya kijamii. “Tumekubaliana pia kuhamasisha Watanzania wengine wanaoishi nje ya nchi ambao ni wanachama wa nchi za Jumuiya ya Afrika Mashariki, kuiona Tanzania kama nchi yenye fursa za uwekezaji. “Chini ya utaratibu huo, watahamasishwa ili waje kuwekeza nchini ikiwa ni pamoja na kushirikiana na halmashauri zilizopo chini ya Chadema ili wafanye uwekezaji ulio na tija utakaozalisha ajira nyingi,” alisema. Naye kiongozi wa chama hicho kutoka nchini Marekani, Paschal Kikuji, alisema Watanzania waishio nje ya nchi bado wanaikumbuka Tanzania na wanataka kushiriki masuala mbalimbali ya kujenga nchi na kuchangia maendeleo ya Taifa.	1
831	NA JESSCA NANGAWE  STAA wa Bongo Fleva, Lulu Abass maarufu kama Lulu Diva, amesema moja ya mambo anayojutia maishani mwake ni kupitia kwenye kazi ya video queen. Lulu Diva ambaye kwa sasa anafanya vyema na kibao cha ‘Amezoea’, amesema kupitia kwenye kazi hiyo hakuweza kufanikiwa lolote zaidi ya kufahamika na kuchukuliwa kwa mtazamo hasi na jamii. Akizungumza na MTANZANIA jana, Lulu Diva, alisema kazi hiyo ni moja ya mambo anayojutia na endapo angefahamu tangu awali asingeweza kufanya. “Unajua video queen wengi wanatutafakari kama ni kazi ya kujiuza, nilipitia na ukweli kwa sasa najuta, ingawa ilinifanya kujulikana lakini haikuweza kunilipa kwa lolote zaidi ya kujijengea picha mbaya kwa jamii, nashukuru Mungu kwa sasa muziki wangu unafanya vyema nimeendelea kukubalika,” alisema Lulu.	4
832	Na NORA DAMIAN -DAR ES SALAAM BARAZA la Taifa la Hifadhi na Usimamizi wa Mazingira (NEMC) limesema mabasi yatakayobainika kutupa uchafu wa plastiki yatatozwa faini ya hadi Sh milioni tano. Akizungumza kwenye semina kwa waandishi wa habari kuhusu kanuni za usimamizi wa mazingira za kupiga marufuku mifuko ya plastiki jana, Mwanasheria wa NEMC, Manchare Heche, alisema uchafu huo wa plastiki ni ule wa ‘taka zilizosamehewa’. Alisema taka hizo ni vifungashio vilivyotengenezwa viwandani kwa malighafi ya plastiki kwa ajili ya kuhifadhi vyakula kama korosho, mikate, maziwa na vingine vinavyofanana na hivyo.  “Kama una gari lako umekula korosho halafu ukakamatwa umetupa kile kifungashio chake utatozwa Sh 200,000 na kama ni basi la abiria kampuni husika itatozwa Sh milioni tano. “Hivyo tunatoa wito kwa wamiliki wa vyombo vya usafiri vya binafsi na umma, wenye mabasi, meli na bajaji kuwa makini,” alisema Heche.  Akifafanua kuhusu makosa na adhabu nyingine, alisema kitendo cha kuzalisha au kuingiza nchini mifuko ya plastiki adhabu yake ni faini isiyopungua Sh milioni 20 na isiyozidi Sh bilioni moja au kifungo kisichozidi miaka miwili au vyote kwa pamoja. Alisema kitendo cha kusafirisha nje mifuko ya plastiki adhabu yake ni faini isiyopungua Sh milioni 20 au kifungo kisichozidi miaka miwili au vyote kwa pamoja. “Kitendo cha kuhifadhi au kusambaza mifuko ya plastiki adhabu yake ni faini isiyopungua Sh milioni tano lakini isiyozidi Sh milioni 50 au kifungo kisichozidi miaka miwili au vyote kwa pamoja. “Kitendo cha kumiliki au kutumia mifuko ya plastiki adhabu yake ni faini isiyopungua Sh 30,000 lakini isiyozidi Sh 200,000 au kifungo kisichozidi siku saba au vyote kwa pamoja,” alisema. MATUMIZI YANAYORUHUSIWA Kulingana na kanuni hizo, vifungashio vya plastiki vinavyoruhusiwa ni vile vya huduma za afya, bidhaa za viwandani, sekta ya ujenzi, kilimo, vyakula au usafi na udhibiti wa taka na inasisitizwa kuwa viwango vyake visiwe chini ya 50. Hata hivyo kanuni hizo zinaelekeza kuwa mhusika atakuwa na wajibu wa kuhakikisha taka za vifungashio hivyo  zinasimamiwa au kutupwa kwa mujibu wa Kanuni za Usimamizi wa Taka Ngumu za mwaka 2009. Naye Dk. Madoshi Makene, alisema kabla ya katazo hilo ulifanyika  utafiti wa ndani na kubaini kuna viwanda 94 vinavyojihusisha kutengeneza bidhaa za plastiki nchini huku zaidi ya 100 vikiwa ni viwanda bubu. “Asilimia 80 ya viwanda vilivyokaguliwa havikuwa hata na cheti cha mazingira na kuna mikoa haina  viwanda. Wenye viwanda waingie kwenye teknolojia mpya watengeneze mifuko mbadala,” alisema Dk. Makene. Meneja huyo alisema kila mkoa  utakuwa na watendaji wawili wa NEMC watakaosimamia hatua hiyo wakati katika Jiji la Dar es Salaam lenye kata 96 kutakuwa na mtendaji mmoja   kila kata. MWONGOZO KWA WAKAGUZI Mwongozo kwa wakaguzi na watekelezaji wa katazo la mifuko ya plastiki uliotolewa kwa halmashauri zote unaelekeza   ukaguzi utafanyika madukani, magengeni, sokoni, kwenye maduka makubwa, ghalani, viwandani na kwenye maeneo mengine zinakouzwa bidhaa. “Wakati wote wa ukaguzi wajitambulishe na kuonyesha vitambulisho vyao kwa wahusika kwenye maeneo wanayoyakagua, hairuhusiwi kumsimamisha mtu na kumpekua au kupekua mizigo yake  kutafuta mifuko ya plastiki. “Pia hairuhusiwi kuingia kwenye makazi ya watu au kusimamisha magari au vyombo vingine vya usafiri  kutafuta mifuko ya plastiki, iwapo vitasimamishwa kwa sababu nyinginezo na kukutwa na mifuko hiyo, adhabu stahiki itatolewa kwa wahusika na wataelekezwa mahali pa kupeleka shehena hiyo,” unaeleza mwongozo huo na kuongeza: “Atayekutwa na kosa la kuendelea kuuza, kuhifadhi na kutumia mifuko hiyo ataelekezwa pa kuipeleka, atapigwa faini na atasainishwa fomu kukubali faini hiyo na atapewa muda wa kulipa. “Atakapokataa kusaini au kushindwa kulipa katika muda aliopewa ndipo atafunguliwa mashitaka. Watakaotozwa na kulipa faini watapewa risiti za Serikali kwa malipo yao.” WAZIRI WA MAZINGIRA Waziri wa Nchi, Ofisi ya Makamu wa Rais (Muungano na Mazingira), January Makamba, alisema mifuko ya plastiki itakuwa ni malighafi kwa vile  tayari kuna viwanda vitatu vimejitokeza kutengeneza mabomba na madawati na kuwataka wenye shehena kubwa kwenda kuwauzia. Alisema suala hilo lina masilahi ya  uchumi na wako watu ambao wamekuwa wakijaribu kufanya hatua hiyo isifanikiwe. “Ni jambo gumu si jepesi kwa sababu limeingia katika maisha ya watu na shughuli zao za kila siku, ni kama zilivyo dawa za kulevya huwezi kuachana nazo.  “Lina masilahi ya  uchumi, kuna biashara kubwa ya wazalishaji wa ndani, waingizaji na katika biashara zilizokuwa zinaongoza kwa magendo hii pia ilikuwa mojawapo. “Tumejaribu tangu mwaka 2003 kuchukua hatua lakini tunapokaribia kufika mwisho utasikia tupeni muda na ukishatoa muda tu wa miezi mitatu au sita ujue ndiyo imetoka.  “Kwahiyo Serikali imeamua kuweka katazo hili kulazimisha mabadiliko ya tabia,” alisema Makamba. Alisema katazo hilo halikuja kwa kushtukiza kwa sababu  taarifa ya mara ya kwanza ilitolewa bungeni Mei 5, 2016. “Vyombo vya habari vina nafasi kubwa katika kampeni hii kwa sababu suala la mifuko ya plastiki zaidi ni tabia na elimu. “Kulikuwa na kampeni ya kuonyesha kwamba halifanikiwi, tunaomba mtusaidie, msiingie kwenye mtego huo,” alisema Makamba.  	1
833	 Mashindano hayo ambayo yatashirikisha nchi za Kenya, Uganda, Sudan Kusini, Rwanda, Eritrea, Ethiopia, Zanzibar, Sudan na wenyeji Tanzania Bara, yatafanyika kuanzia kesho kwenye Uwanja wa Taifa, Dar es Salaam.Mmoja wa makocha wa timu ya Tanzania Bara Mwinga Mwanjala alisema kuwa kwa upande wao timu yao wameiandaa vizuri na wako tayari kwa mashindano hayo.Alisema wana matumaini ya kufanya vizuri kutokana na maandalizi waliyoyafanya, ambayo yanawapa jeuri ya kujiamini kutamba katika mashindano hayo.Alisema timu hiyo ambayo ilipiga kambi kwa wiki kadhaa katika hosteli ya Filbert Bayi iliyopo Mkuza Kibaha, leo itaondoka na kwenda katika hosteli ya Jeshi la Wokovu, ambako itakuwa hapo hadi mwisho wa mashindano.Alisema timu zingine nazo zitafikia hapo ambako ni karibu kabisa na uwanja ambao timu hizo itashindania kuwania medali za ushindi. Naye Kaimu Katibu Mkuu wa Riadha Tanzania (RT), Ombeni Zavalla alisema timu za Somalia, Rwanda, Ethiopia, Eritrea na Djibout zimewasili tayari kwa mkutano wa leo na mashindano yatakayoanza kesho.	2
834	  Na PETER FABIAN  WAZIRI wa Mambo ya Ndani ya Nchi, Mwigulu Nchemba, amewataka watanzania kuunga mkono kwa dhati juhudi za Rais Dk John Magufuli katika mapambano dhidi ya vita ya  uchumi, rasilimali za taifa, ufisadi na ubadhirifu wa fedha za umma. Kauli hiyo alitoa   Mwanza wakati akiwa mgeni rasmi katika hafla ya harambee ya kuchangia fedha za ujenzi wa kituo cha televisheni, radio na studio ya kurekodia cha Gombo  kusaidia kutangaza Injili cha Kanisa la EAGT Mwanza. Kituo hicho  kiliasisiwa na Hayati Askofu Dk. Moses Kulola. Nchemba ambaye ni Mbunge wa   Iramba Magharibi (CCM) aliwashauri  viongozi wa dini, watumishi wa Mungu na Watanzania wote waendelee kumuombea rais wakati huu akiwa kwenye mapambano hayo ya  uchumi, kutetea na kulinda rasilimali za taifa   ziweze kulinufaisha na kuwa na maendeleo. Alisema  serikali ya Rais Magufuli imeanza kuwachukulia hatua mbalimbali kwa watuhumiwa wa ufisadi na wahujumu uchumi na inaendelea kuchukua hatua. Waziri alisema   wapo baadhi ya watu na wanasiasa wamekuwa wakitumia maneno yenye viashiria vya uchochezi, kubeza na kumdhalilisha rais na serikali ya awamu ya tano kwa juhudi izinazochukuliwa kusimamia, kutetea na kulinda rasilimali za taifa kuwa watakutana na mkono wa sheria. “Si kila kauli ni za siasa na maisha  ya watanzania hayana siasa hivyo ni vema kabla ya kuzitoa kauli hizo wazitafakari kama zina tija kwa wananchi. “Hakuna siasa katika kulinda rasilimali zote za taifa bali ni jukumu la watanzania kuweka kando tofauti za itikadi na kushirikiana na serikali iliyopo madarakani kuzilinda,”alisisitiza. Waziri   alisema   uchangiaji wa ujenzi huo utaendelea hadi kazi ya kukamilisha itakapofikia uzinduzi rasmi wa kituo hicho. Alisema yeye na marafiki zake walichangia   Sh milioni 20 za kuanzia huku akiendesha mnada wa vitu ambavyo marehemu Askofu Kulola aliagiza kupigwa mnada kuchangia ujenzi huo. Awali mtoto wa marehemu Askofu Kulola, Willy   Kulola ambaye ni mkurugenzi wa kituo hicho  alisema ziara ya  Waziri Nchemba ni kutekeleza maagizo ya marehemu baba yake Kulola. Mjane wa marehemu Askofu Kulola, Elizabeth Kulola alisema   aliagizwa kumkabidhi vitu waziri huyo ili kusaidia kuvinadi na kuendesha harambee   kusaidia kufanikisha kukamilisha  ujenzi wa kituo hicho.	1
835	BENJAMIN MASESE-MWANZA SERIKALI imepokea injini mbili kutoka Korea Kusini ambazo zitafungwa kwenye meli mpya ya MV Mwanza, huku ikizindua pia safari za ndege kusafirikisha minofu ya samaki kwenda nchini Uholanzi ambapo Shirika la ndege la Rwanda litakuwa likiisafirisha. Mbali na kuzindua usafirishaji huo wa samaki, pia imetangaza kwamba sasa uwanja wa ndege wa Mwanza unakuwa wa kimataifa. Meli Akizungumza jijini Mwanza jana baada ya kuzindua safari za ndege na kupokea injini hizo, Waziri wa Ujenzi, Mawasiliano na Uchukuzi, Isaack Kamwelwe, meli inayotengenezea jijini Mwanza itakuwa ikifanya za Mwanza-Bukoba na nchi jirani za Kenya na Uganda Alisema meli hiyo inayogharimu Sh bilioni 159 inatarajia kukamilika na Januari 2021 na kuwataka wakandarasi  ambao ni  Gas Entec Co. Ltd, Kangnam Corporation zote kutoka Korea ya Kusini zikishirikiana na Suma JKT ya Tanzania kuhakikisha zinakamilisha shughuli hiyo  kama mkataba unavyoelekeza.  “Meli hii itakuwa kubwa kuliko meli zote katika ukanda huu wa maziwa makuu, itakuwa na mita 92.6, kimo chake kitakuwa mita 11.2, upana mita 17 na uzito wa tani 3,500 kwa takwimu hizo ndio itakuwa meli kubwa kuliko zote na itakuwa inatumia masaa saba kutoka Mwanza hadi Bukoba,”alisema. Akitoa ufafanuzi wa injini hizo, Mtendaji Mkuu wa Kampuni ya Huduma za Meli Tanzania (MSCL), Erick Hamisi, alisema injini hizo zimenunuliwa kwa Dola za Marekani 39,000,000 sawa na Sh bilioni 89.764  na kila moja ina tani 35 na uwezo wa kuzaliza KW 2,380. Alisema uwezo huo wa injini utaiwezesha meli hiyo kusafiri kwa saa sita kutoka Mwanza hadi Bukoba na kwamba hadi sasa wakandarasi hao wamelipwa Sh bilioni 55.618 sawa na asilimia 64 ya gharama zote. “Kila injini itakuwa na uwezo wa kutumia mafuta lita 9,300 kutoka Mwanza hadi Bukoba, hivyo kwa injini mbili zitatumia lita 18,600  kwa kusafirisha abiria 1200, tani 400 za mizigo na magari madogo 20 lakini meli hii  itakuwa na madaraja sita, daraja la uchumi abiria 834, daraja la biashara abiria 200, darala la pili la kulala abiria 100, darala la kwanza abiria 60 na daraja la hadhi ya juu abiria wanne, mwisho ni VIP abiria wawili. Safari za ndege Katika hatua nyingine Kamwelwe alizindua safari za Mwanza hadi hadi Uholanzi katika kwa kutumia shirika la Ndege ya Rwanda ambapo  jana ilisafirishwa tani  nane za minofu ya samaki huku akifafanua kwamba kila wiki kutakuwa na safari moja. Kutokana na safari hizo, amewaagiza wakuu wa mikoa ya Mwanza, Mara, Simiyu na Kagera kuunda mtandao wa pamoja wa kuhakikisha samaki wote wanaletwa kwenye viwanda ili kurahisisha upatikanaji wa minofu hiyo na kufikishwa uwanja wa kimataifa wa Mwanza.	1
836	DOHA, QATAR NYOTA wa zamani wa klabu ya Barcelona ambaye kwa sasa anakipiga klabu ya Al Sadd, Xavi Hernandez, ameanza vizuri katika klabu hiyo mpya baada ya kutoa pasi za mwisho katika mchezo wa Ligi dhidi ya Al-Mesaimeer. Katika mchezo huo wa Ligi Kuu nchini Qatar, Xavi alitoa mchango mkubwa wa kuongeza mashambulizi huku akitoa pasi ya mwisho na klabu yake ikishinda mabao 4-0. Hata hivyo, mchezaji huyo alishangaa kuona mashabiki wachache ambao walijitokeza katika uwanja huo ambao ulichukua watazamaji 2,254, huku akizoea kuona watazamaji wengi kwenye Uwanja wa Nou Camp ambao unachukua zaidi ya watu 99,354. Mchezaji huyo alitumia dakika 12 tangu alipoingia uwanjani na kupiga pasi iliyowafanya wapate bao la kwanza. Hata hivyo, mchezaji huyo kutokana nchini Hispania, amesisitiza kuwa anafurahia maisha ya soka ya nchini Qatar. “Nimekuwa na furaha kubwa kucheza soka nchini hapa, ninaamini nitaendelea kuitumikia klabu hii kwa muda mrefu,” alisema Xavi.	2
837	 UJENZI wa Chumba cha Uangalizi Maalumu kwa Wagonjwa (ICU) Jengo la Wazazi Hospitali ya Taifa ya Muhimbili (MNH), umepunguza vifo vya wajawazito kutoka vifo 125 mwaka 2017/18 hadi vifo 86 mwaka 2018/19.Hayo yalibainishwa na Mkuu wa Idara ya Magonjwa ya Kinamama na Uzazi wa Muhimbili, Vincent Tarimo akizungumzia matokeo chanya ya ICU hiyo jana. Alisema kabla ya ujenzi wa ICU hiyo, wajawazito waliokuwa wakihitaji huduma za ICU iliwalazimu madaktari kuwapeleka kwenye ICU ya hospitalini hapo iliyopo mita 150 kutokea kwenye jengo la kujifungulia.Alisema umbali huo, pia ulichangia ongezeko la vifo vya akinamama hadi kufikia idadi hiyo ya 125, ambapo alibainisha kuwa asilimia kubwa ya waliokufa ni kutokana na kifafa cha mimba. Alisema mjamzito akiwa na kifafa cha mimba, anaweza kupoteza fahamu, hivyo huhitaji mashine za kupumulia haraka zaidi na umbali huo ulikuwa ukiwagharimu maisha wengi wao.Alisema kuwepo kwa ICU hiyo kwenye jengo la kujifungulia, kumewezesha akinamama kupata huduma kama hiyo ya mashine ya kupumulia kwa urahisi zaidi na kuepushwa umauti kwao. Alisema licha ya kupungua kwa vifo hivyo kutoka 125 hadi 86, bado wameweka mkakati wa kuhakikisha kuwa wanaondokana na vifo vya akimama katika hospitali hiyo.Alisema pia wamefanya mageuzi ya huduma kwa wagonjwa ICU kwa kuweka vitanda 10, mashine tano za kusaidia kupumua na ultra sound. “Muhimbili inashukuru mchango wa serikali kuimarisha huduma za afya kwa mama na watoto kwa kuwa inatekeleza Malengo ya Milenia kukabili vifo vya wajawazito nchini” alisema. Shirika la Afya Duniani (WHO) limetoa mwongozo asilimia 10 ya vitanda vyote vya hospitali kuwa vya ICU, ambapo Muhimbili kuna vitanda 1,550 na hivyo asilimia 10 yake ni vitanda 155.Lakini, kwa sasa kuna vitanda vya ICU 78 ambavyo ni sawa na asilimia 50. Tarimo alisema hospitali hiyo ina ICU ya watoto wachanga yenye vitanda 18, ICU ya watoto kuanzia mwezi mmoja ina vitanda 12, ICU ya wagonjwa wa tiba ina vitanda 15, ICU ya wagonjwa wa upasuaji ina vitanda 18, ICU ya wagonjwa wa figo ina vitanda vitano na ICU ya wajawazito yenye vitanda 10.Alisema pia serikali imekarabati wodi za tatu hadi sita za wodi ya Mwaisela na kuweka mfumo wa kupumulia oksijeni na vitanda saba kila wodi, ambavyo ni sawa na vitanda 28 vya kutoa huduma za wagonjwa maalumu. Alisema hatua hiyo imewawezesha wataalamu kuwahudumia kwa urahisi zaidi wagonjwa wa kiharusi, ikilinganishwa na awali wagonjwa hao walipokuwa wakilazwa katika wodi za kawaida.	1
838	Na RAMADHAN HASSAN-DODOMA SHIRIKAl la kimataifa lisilo la kiserikali la Helvetas limetoa Sh bilioni 1.15 na Chama cha walimu Tanzania (CWT) kimetoa Sh milioni 300, kwajili ya kuchangia kutimiza lengo la kusaidia walimu kitaaluma linatimia na kuwa endelevu kupitia mradi wa SITT. Mradi huo wa SITT 2019-2021, unalenga katika kuboresha mbinu za kufundishia hasa kwa walimu wa shule za msingi ulizinduliwa jana na Naibu Katibu Mkuu Wizara ya Elimu Sayansi na Teknolojia, Dk. Avemaria Semakafu jijini Dodoma. Akizungumza jkatika uzinduzi huo, Meneja wa mradai huo, Donatian Marusu, alisema kuwa kiasai hicho cha fedha ni sehemu ya kutimiza jukumu la kuhakikisha kuwa lengo la kusaidia walimu kitaaluma na kuwa endelevu. Alisema kupitia mradi huo zaidi ya walimu 285, na walimu wakuu 95, kutoka  mikoa ya kati na walimu 130 na walimu wakuu 130, kutoka mikoa ya kaskazini watanufaika na mradi huo. Pia alisema zaidi ya wanafunzi 49,000 katika mikoa ya kati na wanafunzi 61,000 kutoka mikoa ya kasakazini watanufaika na mafunzo ikiwa ni pamoja na kupatiwa vitabu vya hisabati na sayansi ya mazingira. “Mgeni rasmi tunayofuraha kubwa kukukaribisha lkatika mkutano huu wa wadau wa elimu kwajili ya kuutambulisha mradi wa Inclussive School-based In-services Teacher Traing mbao kwa kifupi hujulikana Iclusive SITT, ambao utatekelezwa katika mikoa ya Dodoma, Singida, Tabora na Shinyanga,” alisema Aidha alisema kuwa mradi huo umekuja kutokana na ombi la wadau kutaka kupanua kutoka mikoa ya kasakazini yaaani Arusha, Manyara na Kilimanjaro na kuoengeza mingine mnne. Vilevile, alisema kuwa wakufunzi wa hisabati 24, kutoka vyuo hivyo watapatiwa mafunzo ya mbinu na ufundishaji somo hilo na watakabidhiwa jukumu la kwenda kutoa mafunzo kwa walimu na walimu wa shule za msingi zinazozunguka vyuo vyao. Kwa upande wake Naibu katibu mkuu Wizara ya Elimu Sayansi na Teknolojia, Dk. Avemaria Semakafu aliwataka walimu waliopata nafasi ya kuwa sehemu ya mradi huo kuwa chachu ya mafanikio katika maeneo yao kwa kuboresha ufundishaji. “Tatizo kubwa tulilonalo ni changamoto ya mbinu za kufundishia  programu hii ikasaidie katika kuboresha namna bora ya ufundishaji katika shule zetu ili kuboresha utoaji wa elimu nchini”alisema Dk. Semakafu.	1
839	 WINFRIDA NGONYANI NA ADAM MKWEPU-DAR ES SALAAM YANGA pwaaa, ndiyo kauli rahisi unayoweza kuitumia kuelezea anguko ambalo miamba hiyo ya Jangwani inaweza kukutana nalo baada ya jana kiongozi na bilionea wa klabu hiyo kutangaza kujiuzulu. Uamuzi wa bilionea huyo kujiuzulu wadhifa wake umekuja siku moja baada ya Yanga kutolewa rasmi kwenye michuano ya Kombe la Shirikisho Afrika kufuatia klabu ya Medeama SC kuifunga TP Mazembe kwa mabao 3-2. Bilionea huyo amejiuzulu katika kipindi ambacho Yanga ilikuwa kwenye mchakato wa kubadilisha mfumo wa uendeshaji wa klabu kutoka ule wa wanachama hadi mfumo wa kukodisha nembo ya klabu kwa miaka 10. Kwa mujibu wa habari za uhakika kutoka ndani ya klabu hiyo zilizolifikia MTANZANIA jana, uamuzi wa kiongozi huyo kujiondoa Yanga unatajwa kuchangiwa na shutuma zinazotolewa na baadhi ya viongozi wa Serikali waliokuwa wanapinga uamuzi wa kukodisha timu. Inadaiwa kuwa kiongozi huyo amechoshwa na matusi na kebehi ambazo zimekuwa zikitolewa dhidi yake tangu mchakato wa kuikodisha nembo ya timu kwa miaka 10 ulipopitishwa wiki chache zilizopita. Inasemekana kitendo cha bilionea huyo kujiuzulu wadhifa wake kilizua taharuki ndani ya klabu hiyo ya Jangwani na viongozi kadhaa wa juu wa Yanga walionekana kupigana vikumbo kwenye ofisi ya tajiri huyo. Kujiuzulu kwa bilionea huyo kunadaiwa kuichanganya miamba hiyo ya Jangwani hasa katika kipindi hiki ambacho watani wao wa jadi, Simba wamepitisha maazimio ya kumpa timu bilionea, Mohamed Dewji ‘Mo’. Inadaiwa kuwa kiongozi huyo ameonekana kuchoshwa na tabia za baadhi ya watu ambao wamekuwa wakimkebehi kwa hatua yake ya kuichukua timu ya Yanga na sasa ameamua kukaa pembeni kulinda heshima yake. Awali, kumekuwa na taarifa kuwa kiongozi huyo ameamua kujitoa kwa kuwa kuna juhudi za chini pia zinazohusisha hadi watu wengine wenye mamlaka katika soka ambao wana hofu na uwekezaji wake. Uamuzi wa kiongozi huyo ambaye pia ni mfadhili wa Yanga, unakuja siku chache baada ya Katibu wa Baraza la Wazee wa klabu hiyo, Ibrahim Akilimali, kudaiwa kupinga uamuzi wa kukodisha timu kwa kudai kuwa ulikuwa wa kukurupuka kwa kuwa haukufuata utaratibu. “Uamuzi huu wa kukodisha timu ni wa kukurupuka kwa sababu kuna mambo mengi ya kujadili ya kisheria ambayo yana masilahi na klabu. “Mwaka 2006 klabu hii iliingia mikataba ya kisheria juu ya uamuzi wake wa kuwa kampuni na jambo halo halijawahi kuzungumzwa tangu wakati huo, sasa inakuwaje kuja na uamuzi mwingine wakati huu bado haujamalizika. “Hili si jambo la mchezo mchezo kwa mtu kuja na hoja zake na kuamua kama anavyopenda na ikizingatiwa anayependekeza mabadiliko haya ni kiongozi hivyo ni muhimu kufanya mjadala wakina na mkubwa juu ya jambo hili,” alisema Akilimali.	2
840	 Alisema wastaafu hao wamefaidika na mfuko huo hivyo kwa hivi sasa wamejipanga kutoa elimu zaidi ili mpango huo uweze kueleweka kwa wastaafu na wastaafu waajiriwa.Ofisa huyo alisema mikopo hiyo ambayo imekuwa ikitolewa kupitia Benki ya Posta imelenga kuwawezesha wastaafu kukidhi mahitaji halisi ya kifedha.“Mahitaji hayo ni pamoja na gharama za matibabu, ukarabati wa nyumba, kusomesha watoto na ndugu, biashara au miradi mbalimbali na pia kuboresha maisha yao,” alisema.Alitaja mojawapo ya kigezo kinachotakiwa kwa wastaafu hao ili waweze kupata mkopo huo ni kuridhia kupitisha malipo yao ya pensheni ya kila mwezi kwenye Benki ya Posta Tanzania ambapo utaratibu wa marejesho umewekwa baina ya pande zote mbili.Tineishemo alisema wamekuwa wakitoa mkopo kuanzia Sh 500,000 hadi Sh milioni 20 kutegemea na kiwango cha pensheni ya mwanachama, huku wakitakiwa kuirejesha kati ya mwaka mmoja hadi mitatu.Alisema matarajio yao ni kutoa mikopo kwa wastaafu 1000 kila mwaka, ambapo kwa sasa wamejipanga kutoa elimu zaidi ili mpango huo uweze kueleweka kwa wastaafu na wastaafu watarajiwa.Kuhusu changamoto alisema pamoja na kuwa na mwitikio mkubwa wa wastaafu kukopa, kutofautiana kwa viwango vya mishahara inayozaa mafao makubwa baadaye imesababisha wengine kushindwa kupata fedha kubwa wanayoihitaji.	5
841	 JAPAN imeonesha medali zitakazotolewa kwa washindi wa Michezo ya 32 ya Olimpiki itakayofanyika Tokyo 2020, ambazo zimetengenezwa kwa kutumia vifaa mbalimbali vya simu za mkononi.Kwa mujibu wa waandaaji hao, medali hizo ambazo zitatolewa katika Michezo ya Tokyo 2020 na ile ya Paralimpiki, ziko 5,000, ambazo ni za dhahabu, fedha na shaba. Taarifa hiyo ilisema kuwa waliwaomba watu mbalimbali wenye simu mbovu au zile za zamani kuwasilisha kwao ili kutoa vifaa vidogo vidogo ndani ya simu hizo ili kutengeneza medali hizo.Februari mwaka 2017, Tokyo 2020 ilitangaza kwa mara ya kwanza kuwa itatengeneza medali zake kutokana na vifaa mbalimbali kutoka katika simu mbovu za mkononi, ambapo iliwaomba watu kukusanya simu zisizotumika au zile za zamani ili wazitumie kutengenezea medali. “Ni matarajio yetu kutumia vifaa vidogo vidogo katika simu na kutengeneza medali ni mchango wetu wa kutunza mazingira na hiyo pia itakuwa alama ya Michezo ya Tokyo 2020,” ilisema taarifa hiyo ya waandaaji.Ubunifu wa medali hizo pia unawakilisha utamaduni wa Wajapani, pamoja na mambo mengine, ambapo rangi ya Tokyo 2020 imeongezwa katika utepe au kamba ya medali hizo.Katika jitihada za waandaaji wa michezo hiyo ya Olimpiki na ile ya Paralimpiki, wasanii wa Japan pia wametengeneza bendera za nchi zote ambazo zitashiriki michezo hiyo, ingawa mradi huo haukuwa na uhusiano rasmi na michezo hiyo.	2
842	 Na Kulwa Mzee-Dar es Salaam MAHAKAMA ya Hakimu Mkazi Kisutu, Dar es Salaam imemwachia huru Mhandisi Mkuu wa Mradi wa Umeme Vijijini (REA), Theophillo Bwekea, baada ya Jamhuri kuonyesha haina nia ya kuendelea na kesi hiyo. Bwekea alikuwa akituhumiwa kupokea rushwa ya Sh milioni 161.7 kutoka kwa Mkurugenzi wa Kampuni ya VIP Engineering, James Rugemalira. Wakili wa Serikali, Odossa Olombe, alidai mahakamani hapo mbele ya Hakimu Mkazi Mkuu, Respiciou Mwijage kwamba upelelezi wa kesi hiyo haujakamilika. Hivyo aliomba kuondoa kesi hiyo chini ya kifungu cha sheria namba 98(a) cha Sheria ya Mwenendo wa Makosa ya Jinai (CPA) aya ya 20 iliyofanyiwa marekebisho mwaka 2002. Hakimu Mwijage aliyakubali maombi ya upande wa Jamhuri na kuamuru mshtakiwa kuachiwa huru chini ya kifungu cha sheria namba 98(a) cha CPA. Mshtakiwa huyo alifikishwa mahakamani kwa mara ya kwanza na kusomewa mashtaka Januari 20, 2015. Wakili wa Serikali kutoka Takukuru, Leonard Swai, awali akisoma mashtaka alidai kuwa mshtakiwa anatuhumiwa kupokea rushwa ya Sh 161,700,000 kutoka kwa Mkurugenzi wa Kampuni ya VIP Engineering, James Rugemalira, ambazo ni sehemu ya fedha zilizokuwamo kwenye Akaunti ya Tegeta Escrow. Kabla ya kufanya kazi REA, Theophillo alikuwa Wizara ya Nishati na Madini, kitengo cha kusimamia umeme, ambako anadaiwa alishiriki kutunga sera ya kampuni binafsi kuuza umeme Shirika la Umeme Tanzania (Tanesco) na ilipoanza kutumika, Kampuni ya kufua umeme ya IPTL ilikuwa ya kwanza kupata zabuni. Wakili Swai, alidai Februari 12, 2014 katika Benki ya Mkombozi, mshtakiwa akiwa Mhandisi Mkuu wa REA, kwa rushwa alijipatia Sh milioni 161.7 kupitia akaunti namba 00410102643901 fedha ambazo ni sehemu ya zilizokuwapo katika Akaunti ya Tegeta Escrow. Alidai fedha hizo aliingiziwa katika akaunti yake na Rugemalira ambaye ni mshauri binafsi wa kimataifa, Mkurugenzi wa VIP Engineering na alikuwa Mkurugenzi wa IPTL. Fedha hizo zinadaiwa alipewa zawadi kwa kuwa alikuwa mmoja wa wajumbe walioandaa sera zilizoruhusu sekta binafsi kuuza umeme Tanesco. Mshtakiwa huyo alikuwa nje kwa dhamana baada ya kutimiza masharti ya kuwa na wadhamini wawili ambao ni watumishi wa Serikali ama kutoka taasisi inayotambulika waliotakiwa kuwa na barua za utambulisho na kila mmoja kusaini dhamana ya maandishi ya Sh milioni 25.	1
843	RAIS Dk. John Magufuli amemwagiza Meneja wa Uwanja wa Ndege wa Mwanza, Ester Madale, kufanya uchunguzi ili kubaini sababu ya ndege za kusafirisha samaki nje ya nchi kusitisha safari zake katika uwanja huo na kwenda Kenya. Agizo hilo amelitoa mjini hapa jana muda mfupi baada ya kutua uwanjani hapo akitokea nchini Uganda katika mkutano  wa wakuu wa nchi wanachama wa Jumuiya ya Afrika Mashariki (EAC) na kuzungumza na wafanyakazi wa uwanja huo. Wafanyakazi hao walisema kwa sasa ndege za kubeba samaki haziji katika uwanja huo kwa madai kuwa wanatozwa kodi kubwa kuliko Kenya. Mmoja wa wafanyakazi wa uwanja huo, alisema kwa sasa ndege hazifiki tena uwanjani hapo kutokana na kutozwa kodi kubwa na samaki wanasafirishwa kwa magari hadi Kenya kisha kupakiwa katika ndege. “Hapa uwanjani gharama ya kodi kwa ndege zinazobeba samaki imeongezwa, hivi sasa zinatua nchini Kenya, hata samaki wanaotoka Mwanza wanaenda kwa magari makubwa hadi huko jambo linalosababisha tukose mapato,” alisema. Kutokana na kauli hiyo, Madale alisema awali ndege hizo za samaki zilikuwa hazitozwi kodi na Serikali (withholding  tax) na zilipoanza kutozwa walianza kusafirisha hadi Kenya na changamoto nyingine ilikuwa ni kuzuiliwa kwa ndege kubwa za mizigo kusafiri kutokana na kuwa na kelele na uchafuzi wa mazingira. “Hizi ndege zilizokuwa zikibeba samaki ni zile za mizigo ambazo zilikuwa zikija na vipuli vya migodi na wakimaliza wanabeba samaki, zilizuiliwa kwa kuwa zilikuwa zina kelele kubwa na uchafuzi wa mazingira ndiyo sababu sasa haziji tena,” alisema. Kutokana na taarifa hiyo, Magufuli aliagiza uongozi wa uwanja huo na Mamlaka ya Mapato Tanzania (TRA) kufuatilia kujua wanatoza kiasi gani na kumtaka Waziri wa Fedha na Mipango, Dk. Philip Mpango, kuangalia jambo hilo. Katika hatua nyingine, Magufuli aliwataka wananchi wanaoishi Kata ya Shibula wanaodaiwa kuvamia eneo la uwanja huo kutoendeleza makazi yao hadi hapo mgogoro baina yao na uwanja utakapoisha. Aliuagiza uongozi wa uwanja huo kuanza kufanya tathmini ya gharama za kujenga majengo ya abiria (terminal) na Serikali itahakikisha inapanua uwanja huo hadi kufikia kiwango cha kimataifa ili kukidhi mahitaji ya abiria wa kimataifa. Pia aliagiza kuangalia eneo linalohitajika kwa upanuzi wa uwanja huo, ikiwa linakidhi mahitaji basi wananchi waliopo watahamishwa kupisha uwanja na kwa wale waliopo eneo lisilohitajika wabaki. “Serikali ya CCM haiwezi ikafikia hatua ya kuwafukuza wananchi wenye kaya zaidi ya 1,900 kwa sababu uwanja ni wetu,  wananchi ni wetu, ardhi ni yetu na Naibu Waziri wa Ardhi, Nyumba na Maendeleo ya Makazi, Angelina Mabula ni mwanachama tena wa hapa hapa na hao hao ndio walimpigia kura. “Kwahiyo ni lazima tuangalie utaratibu ulio mzuri, lakini wananchi msiendeleze makazi yenu hadi hapo tathmini itakapofanyika, ambao watakuwa katikati ya uwanja wa ndege lazima wataondoka, lakini walio pembeni tutaliangalia hapa, nazungumza kwa ujumla, ni pamoja na wananchi wanaoishi maeneo ya jeshi,” alisema.	1
844	 FARAJA MASINDE -DAR ES SALAAM KESI ya unyang’anyi wa kutumia silaha na kujeruhi ikiwamo kumtoboa macho Said Mrisho, inayomkabili, Salum Njwete (34) maarufu ‘Scorpion’, imeahirishwa hadi Septemba 28, mwaka huu. Kesi hiyo ambayo ipo katika Mahakama ya Wilaya ya Ilala   Dar es Salaam, iliahirishwa jana na Hakimu Mkazi, Flora Haule kwa kuongozwa na Wakili Mwandamizi wa Serikali, Nassoro Katuga baada ya Wakili wa Mtuhumiwa, Juma Nassoro kuwa nje kwa kazi. “Shauri hili linakuja kwa ajili ya utetezi upande wa waleta maombi kwenye kesi ndogo ndani ya kesi ya msingi. “Hata hivyo Wakili wa mshatakiwa, Juma Nassoro yuko nje ya mahakama,  amesafiri yuko mkoni Arusha  hivyo naomba tarehe nyingine,” alidai Katuga. Hakimu Haule alikubali maombi hayo ya upande wa mashtaka na kuahirisha kesi hadi Septemba 28, mwaka huu. Upande huo wa utetezi ulifungua kesi hiyo ndogo ndani ya kesi ya msingi kutokana na kile ilichodai kuwa ‘Scorpion’ alilazimishwa kutoa maelezo kwa nguvu katika kituo cha polisi Buguruni. Jambo hilo lilipingwa na shahidi namba tisa, Dc Bryson ambaye alidai kuwa alifanya mahojiano na mtuhumiwa kwa amani na kwa uhuru. Hoja nyingine ambayo iliwasilishwa na upande huo wa utetezi ilikuwa ni kupinga mahakama kupokea maelezo yaliyowasilishwa na shahidi aliyemfanyia mahojiano Scorpion kwa madai kuwa yalikiuka kanuni na hivyo kuzuia mahakama hiyo kuyapokea kama kielelezo. Hata hivyo mahakama hiyo ilidai kuwa kwa mujibu wa sheria, maelezo hayo yalikuwa hayajakiuka sheria kama ilivyodaiwa na upande wa waleta maombi na hivyo Mahakama hiyo ikayatambua. Shahidi huyo akitoa ushahidi wake Agosti 8 mwaka huu kwa kuongozwa na  Wakili, Katuga,   alidai  wakati akifanya mahojiano na mtuhumiwa kituo cha polisi Buguruni, mtuhumiwa alitoa maelezo kwa uhuru na amani pasipo kushurutishwa. “Mtuhumiwa alitoa maelezo kwa amani bila vurugu kinyume na inavyodaiwa na upande wa utetezi kuwa aliyatoa kwa kushurutishwa na kuteswa,” alisema Shahidi. Katika hati ya mashtaka, ilidaiwa kuwa  Septemba 6,  mwaka jana saa 4 usiku maeneo ya Buguruni Sheli Wilaya ya Ilala Dar es Salaam, aliiba mkufu  wenye uzito wa gramu 34  na thamani ya Sh 60,000 na black bendi ya mkononi   na  Sh 330,000, vyote vikiwa na thamani ya Sh 474,000, mali ya Said Mrisho.	1
845	 WATALII 1,000 kutoka nchini Israel wamewasili nchini kwa ndege nne kubwa, zilizowasili jana kwa nyakati tofauti kuanzia asubuhi hadi saa mbili usiku. Imeelezwa kuwa hii ni mara ya kwanza kwa idadi kubwa ya watalii kutoka Israel kuja nchini kwa mkupuo.Mwenyekiti wa Bodi ya Utalii Tanzania (TTB), Jaji mstaafu Thomas Mihayo, alisema jana kuwa watalii hao, watapata fursa ya kutembelea vivutio mbalimbali vya utalii hapa nchini.Jaji Mihayo alisema ndege hizo zilizotua kwenye Uwanja wa Ndege wa Kimataifa wa Kilimanjaro (KIA) kuanzia saa tano asubuhi, zilikuwa zimebeba idadi tofauti ya watalii kati ya 150 na 270, wakati ndege ya mwisho iliyokuwa inatarajia kuwasili jana saa mbili usiku ilikuwa na watalii 300. Kwa mujibu wa Jaji Mihayo, miongoni mwa watalii hao wamo watoto, vijana na wazee na watakuwepo nchini kwa siku nane.Alipoulizwa kiasi cha fedha ambacho watalii hao wataliingizia taifa, Jaji Mihayo alisema siyo rahisi kujua. Lakini, alitoa mfano kuwa kama kila mtalii atatumia wastani wa dola 1,000 kwa siku, wataliingizia taifa dola milioni moja kila siku na kwa siku zote nane watakuwa wameingiza dola milioni nane sawa na Sh bilioni 18.Akizungumza wakati wa kuwapokea watalii hao, Mkurugenzi wa TTB, Devota Mdachi, alisema ujio wa watalii hao unatokana na juhudi za TTB kwa kushirikiana na wadau wengine ukiwemo Ubalozi wa Tanzania nchini Israel, kutangaza vivutio vya utalii vya Tanzania nchini Israeli.Mdachi alisema vivutio hivyo vilitangazwa kwa njia ya kushiriki maonesho ya utalii, kupita kwenye ofisi, maonesho ya barabarani na kupitia vyombo vya habari vilivyomo nchini humo.“Tulianza kutangaza vivutio vya utalii miaka miwili iliyopita na mwaka jana tukashiriki maonesho ya kimataifa yanayofahamika kama ‘Israel Travel Mart’ yanayofanyika kila mwaka jijini Tel Aviv na hii iliamsha kiu ya wananchi wa Israel kuja kuona vivutio vyetu na leo tumeanza kupokea watalii 1, 000,”alisema Mdachi.Alisema watalii hao kupitia makampuni ya utalii ya African Queen Safaries, Excellent Guides Tanzania na Leopard Tours, watatembelea Hifadhi za Manyara, Serengeti, Tarangire, Arusha National Park na Ngorongoro na wanatarajia kuondoka Aprili 27, 2019 kurudi Israel.Ofisa Ubalozi wa Tanzania nchini Israel, Fredierich Mwakitwange alisema jukumu lao kama Ubalozi, ilikuwa kutangaza vivutio vya utalii nchini humo kwa miaka miwili iliyopita na ujio wa watalii hao ni matunda ya kazi waliyoifanya. Mwakitwange alisema mpaka ifikapo mwishoni mwa mwaka huu, wanatarajia kuwaleta watalii 40, 000 hapa nchini.Alisema watalii wapatao milioni nne nchini Israel huwa wanatembelea nchi mbalimbali duniani kila mwaka. Aliahidi kuwa lengo lao ni kuleta Tanzania watalii milioni moja kwa mwaka. Mwanzoni mwa mwezi huu, meli kubwa ya watalii ya Silversea ilitia nanga katika Bandari ya Dar es Salaam ikiwa na jumla ya watalii 333.Ilielezwa kuwa miongoni mwa watalii hao, watalii 150 wangepata nafasi ya kutembelea vivutio balimbali vya utalii nchini. Moja ya mambo ambayo Serikali ya Awamu ya Tano inayasisitiza ni kupanua na kuimarisha soko la utalii nchini.Katika hilo, serikali iliamua kuifufua Kampuni ya Ndege (ATCL) kwa kununua ndege mpya nane zikiwemo Boeing 787-8 mbili zenye uwezo wa kubeba abiria 262, Airbus A220 mbili zenye uwezo wa kubeba abiria zaidi ya 130 na Bombardier Dash 8 Q400 nne zenye uwezo wa kubeba abiria 76.	1
846	 MWANAMUZIKI maarufu wa Congo DR, Koffi Olomide amehukumiwa kifungo cha miaka miwili nje kwa kukutwa na hatia ya kumnyanyasa kingono mnenguaji wake wa zamani alipokuwa na umri wa miaka 15.Olomide alitiwa hatiani baada ya wanenguaji wake wanne kumshitaki kuwafanyia vitendo hivyo mara kadhaa kati ya mwaka 2002 na 2006.Inadaiwa matukio hayo yalifanyika Ufaransa na Congo DR kwa nyakati tofauti. Wanenguaji hao walisema, walitoroka usiku Juni 2006 na hawajarudi nchini mwao tangu wakati huo walipofanyiwa vitendo hivyo.Mwendesha mashtaka mjini Nanterre nje kidogo ya Paris, alipendekeza afungwe miaka saba jela lakini mahakama ilihukumu kutokana na sheria za udhalilishaji na utekaji.Olomide, 62, pia ameamuliwa kulipa faini ya dola za Marekani 5,700 (Karibu Sh milioni 14) kwa mnenguaji huyo wa zamani na kuwasaidia wanawake watatu kuingia Ufaransa kinyume na taratibu.Msanii huyo ambaye jina lake halisi ni Antoine Agbepa Mumba, aliwahi kushitakiwa kwa tuhuma hizo mwaka 2012.“Huu ni ushindi,” alisema wakili wake Emmanuel Marsigny baada ya hukumu.	2
847	 MAAFISA Tarafa watano na Katibu Tawala watatu ni miongoni mwa wakurugenzi watendaji (DED) wapya 10, wa manispaa na wilaya mbalimbali nchini, walioteuliwa jana na Rais John Magufuli, huku akimtumbua aliyekuwa Mkurugenzi wa Tume ya Taifa ya Uchaguzi (NEC), Athumani Kihamia. Taarifa ya uteuzi huo iliyotolewa jana Dar es Salaam na Mkurugenzi wa Mawasiliano ya Rais, Ikulu, Gerson Msigwa, ilisema uteuzi huo umeanza rasmi siku ya uteuzi. Msigwa alisema, Rais Magufuli alifanya uteuzi huo jana sambamba na kuwahamisha wakurugenzi watendaji wawili vituo vya kazi, huku pia akimteua Kanali Wilbert Augustine Ibuge kuwa Balozi na Mkuu wa Itifaki wa Wizara ya Mambo ya Nje na Ushirikiano wa Afrika Mashariki.Awali nafasi hiyo ilikuwa ikishikiliwa na Balozi Grace Martin ambaye atapangiwa majukumu mengine ya Kibalozi. Katika wateule hao 10, watano ni wanawake.Maofisa tarafa hao watano walioteuliwa kuwa wakurugenzi watendaji wapya ni pamoja na Ezekiel Magehema ambaye amekuwa Mkurugenzi Mtendaji wa Halmashauri ya Wilaya ya Kyela, Mbeya. Kabla ya uteuzi huo alikuwa Afisa Tarafa wa Malangali, Iringa. Pia yumo Diana Zacharia aliyeteuliwa kuwa Mkurugenzi Mtendaji wa Halmashauri ya Wilaya ya Butiama, Mara.Kabla ya uteuzi huo alikuwa Ofisa Tarafa wa Ukerewe ,Mwanza. Wengine ni Said Magaro aliyeteuliwa kuwa Mkurugenzi Mtendaji wa Halmashauri ya Wilaya ya Uyui, Tabora. Kabla ya uteuzi huo alikuwa Ofisa Tarafa wa Msata, Pwani. Aidha, Hawa Mposi ameteuliwa kuwa Mkurugenzi Mtendaji wa Halmashauri ya Wilaya ya Malinyi, Morogoro.Kabla ya Uteuzi huo alikuwa Ofisa Tarafa wa Ifakara, Morogoro, huku Godwin Chacha akiteuliwa kuwa Mkurugenzi Mtendaji wa Halmashauri ya Wilaya ya Rombo mkoani Kilimanjaro.Kabla ya Uteuzi huo alikuwa Ofisa Tarafa wa Maswa,Simiyu. Makatibu Tawala watatu waliopanda kuwa wakurugenzi watendaji ni Ndaki Muhuli aliyeteuliwa kuwa Mkurugenzi Mtendaji wa Halmashauri ya Wilaya ya Siha mkoani Kilimanjaro. Kabla ya uteuzi huo alikuwa Katibu Tawala wa Wilaya ya Kiteto,Manyara. Aidha aliyekuwa Katibu Tawala wa Wilaya ya Korogwe,Tanga, Rehema Bwasi ameteuliwa kuwa Mkurugenzi Mtendaji wa Halmashauri ya Wilaya ya Morogoro. Aliyekuwa Katibu Tawala wa Wilaya ya Ilala, Dar es Salaam, Sheillah Lukuba akiteuliwa kuwa Mkurugenzi Mtendaji wa Halmashauri ya Manispaa ya Morogoro. Aidha Rais Magufuli amemteua aliyekuwa Ofisa katika Makao Makuu ya Ofisi ya Rais,Tawala za mikoa na Serikali za Mitaa (Tamisemi),Mohamed Mavura kuwa Mkurugenzi Mtendaji wa Halmashauri ya Wilaya ya Kibiti,Pwani. Katika uteuzi huo, pia Rais Magufuli amemteua Hanji Godigodi kuwa Mkurugenzi Mtendaji wa Halmashauri ya Wilaya ya Mbozi, Songwe. Kabla ya uteuzi huo alikuwa Ofisa Elimu Taaluma wa Mkoa wa Dar es Salaam. Hanji alishawahi kuteuliwa kuwa Mkurugenzi Mtendaji wa Halmashauri ya Wilaya ya Mbozi na Kigoma Ujiji na kuondolewa. Katika uteuzi huo, pia wakurugenzi wawili wamehamishwa vituo vyao vya kazi ambao ni Mkurugenzi Mtendaji wa Halmashauri ya Wilaya ya Morogoro, John Magagula aliyehamishiwa kuwa Mkurugenzi Mtendaji wa Halmashauri ya Wilaya ya Itigi,Singida. Mwingine ni aliyekuwa Mkurugenzi Mtendaji wa Wilaya ya Kibiti, Advera Ndebagayo ambaye amehamishiwa kwenye nafasi hiyo katika Halmashauri ya Wilaya ya Arusha. Aidha Rais Magufuli amemtumbua Mkurugenzi wa NEC, Kihamia na kumteua Dk Wilson Charles kuwa Mkurugenzi mpya wa tume hiyo, ambapo awali alikuwa Mkurugenzi Mtendaji wa Halmashauri ya Wilaya ya Arusha.Katika taarifa hiyo ya Msigwa, Rais Magufuli alisema Kihamia atapangiwa kazi nyingine. Wakati huo huo, Waziri wa Nchi, Ofisi ya Rais, Menejimenti ya Utumishi wa Umma na Utawala Bora, George Mkuchika amefanya uteuzi wa Makatibu Tawala wa Wilaya wawili. Makatibu tawala hao ni Charangwa Makwiro ambaye anakuwa Katibu Tawala wa Wilaya ya Ilala, Dar es Salaam akichukua nafasi ya Lukuba. Aidha Mchuchika amemteua Thomas Salala kuwa Katibu Tawala wa Wilaya ya Mtwara, kabla ya uteuzi huo alikuwa Katibu wa Mkuu wa Mkoa wa Kagera.Uteuzi gumzo Uteuzi huo umekuwa gumzo kutokana na kuwepo kwa wanawake tano kati ya wateuliwa wapya 14, idadi ambayo ni kubwa katika uwakilishi wa kijinsi. Pia, hatua ya kuingia kwa mara nyingine katika uteuzi kwa DED Godigodi, ambaye amewahi kutumbuliwa na Rais Magufuli, pia kumeibua gumzo la Rais kuanza kuwarejesha watendaji wanaojitathimini na kujisahihisha kiutendaji Aidha, uteuzi huo umeibua gumzo kutokana na kuwepo kwa makatibu tarafa watano, ambao kwa mara ya kwanza katika historia ya Tanzania, wameteuliwa moja kwa moja kutoka katika nafasi hiyo hadi kuwa MaDED, ambao ni wadhifa wa juu kiutendaji katika ngazi ya halmashauri huku ukatibu tarafa ukiwa ni ngazi ya chini katika utendaji wa halmashauri na serikali za mitaa.Mkurugenzi mpya wa NEC, Dk Charles pia ameibuka kuwa gumzo kutokana na kwanza kutoka katika Halmashauri ya Wilaya Arusha, wakiwa wametofautiana kidogo na mtangulizi wake, Dk Kihamia ambaye yeye alitoka katika Manispaa ya Arusha. Lakini, pili kutajwa kwake kuwa mmoja wa wataalamu wakubwa wa mahesabu, kumefanya uteuzi wake katika nafasi ya Mkurugenzi wa Tume ya Taifa ya Uchaguzi, kuungwa mkono na wengi.Dk Charles ni nani? Dk Charles ni mtaalam aliyebobea wa masuala ya Hisabati na Fedha na amewahi kuwa Mhadhiri wa Hisabati katika Chuo Kikuu cha Dar es Salaam. Pia amewahi kuwa Mkurugenzi Mkuu wa taasisi inayoshughulikia masuala ya fedha. Alihitimu Shahada yake ya kwanza katika Chuo Kikuu cha Dar es Salaam. Shahada ya Pili alisomea Harare, Zimbabwe na Shahada ya Uzamivu katika masuala ya Teknolojia na Hisabati alisomea Uholanzi. Halmashauri ya Wilaya ya Arusha anakotoka ni halmashauri iliyopata mafaniko makubwa katika sekta mbalimbali.	1
848	* Anapiga hadi ngumi, watovu wa nidhamu Yanga kukiona Na MWANDISHI WETU-DAR ES SALAAM KAMA wachezaji wa Yanga wanaamini kuondoka kwa Hans van der Pluijm kutawapa nafasi ya kufanya mambo watakavyo, basi wamekosea maana huyo George Lwandamina si mtu wa mchezo mchezo hata kidogo. Inadaiwa kocha mpya mtarajiwa wa Yanga ambaye ni Mzambia, ukimzingua anapiga hadi ngumi. Wachezaji wa Yanga mara kadhaa wamekuwa wakisikika kumlalamikia Mholanzi Pluijm ni mkali na yupo makini wakati wote katika kusimamia nidhamu. Sasa hivi watakutana na mkono wa nidhamu wa Lwandamina, ambaye kufuatia kujiuzulu kwake Zesco United, kocha huyo atatua Yanga na taarifa zinadai atawasili nchini leo kuifundisha klabu hiyo kongwe nchini. Ujio wake ni ujumbe tosha kwa wachezaji wa Yanga kukaa mguu sawa, kwani mchezaji hata kama ukiwa mzuri ila una nidhamu mbovu hatakupanga kwenye timu mpaka ujirekebishe, lakini si kwa wachezaji tu hata viongozi Yanga wakae sawa kwani si mtu wa kupelekwapelekwa ana misimamo mikali. Lwandamina juzi alijipa nafasi kukutana na wachezaji wa Zesco United na kuwaaga baada ya kuitumikia klabu hiyo kwa miaka mitatu yenye mafanikio ikiwemo kuifikisha timu hiyo hatua ya nusu fainali Klabu Bingwa Afrika mwaka huu. Taarifa kutoka klabu ya Zesco United zinadai wachezaji wa klabu hiyo walifurahia na kushangilia taarifa za kuondoka kwa kocha huyo wakijiona wametoka kifungoni. “Ni kweli Lwandamina mkali sana, wachezaji walifurahia sana baada ya kuagwa na kocha wao, ila amewataka kuendeleza nidhamu aliyoiacha,” kilieleza chanzo ndani ya Zesco United. MTANZANIA liliwasiliana na Juma Luizio, anayecheza soka la kulipwa katika klabu hiyo ambaye alikiri kuwepo kwa shangwe kwa wachezaji wenzake baada ya kuagwa rasmi na Lwandamina. “Lwandamina alikua mkali sana, ni mtu mwenye msimamo na hataki ujinga, nawajua wachezaji wetu wa Tanzania na huu ni wakati sasa wa wachezaji Yanga kuwa makini na kocha huyu. “Nawashauri kufuata maagizo na kile anachotaka la sivyo watamwona mbaya, yeye huwa hajali kuonekana hivyo ni mtu muwazi na aliyenyooka na misimamo yake, naitarajia Yanga nyingine kutokana na ujio wa kocha Lwandamina,” alisema Luizio. Nao mashabiki wa Zesco United waliandaa tafrija fupi ya kumuaga kocha wao wakimmiminia sifa kwa mafanikio aliyoiletea klabu na ushirikiano aliouonyesha kwa mashabiki. Kaimu Katibu Mkuu wa Mashabiki wa Zesco United, Elias Kangwa, alisema wanabariki maamuzi ya Lwandamina maarufu kama Chicken (Kuku) kuondoka kujiendeleza katika kazi yake ya ukocha. “Tunapenda kukushukuru kwa kazi nzuri uliyoifanyika Zesco United na tumejifunza mambo mengi kuhusu michezo kupitia wewe kwani hata wakati tulipokuwa tunakushutumu bado uliendelea kutuheshimu,” alisema Kangwa. Lwandamina alisema hajawahi kucheza soka la kulipwa enzi zake za uchezaji na sasa ni nafasi yake kwenda kujifunza namna watu wengine wanavyofanya vitu huku akiwa na matumaini siku moja atarudi Zesci United akiwa na ujuzi zaidi. Kocha huyo anayetarajiwa kutua Yanga, alikabidhiwa saa kama kumbukumbu ya kazi nzuri aliyoifanyia Zesco United.	2
849	 SHIRIKA la Reli Tanzania (TRC) limepania kurahisisha usafirishaji wa mizigo katika ukanda wa Afrika Mashariki na nchi nyingine za karibu.Wiki iliyopita TRC ilirejesha safari za treni za mizigo kutoka Tanzania mpaka Kampala Uganda kupitia Tabora, Isaka, Mwanza na Ziwa Victoria kwa kutumia bandari ya Mwanza na Port Bell nchini Uganda.Hatua hiyo imefanyika baada ya kusitishwa kwa usafiri huo kwa miaka 10, jambo ambalo kurejeshwa kwake kutaleta manufaa ya kiuchumi kwa nchi hizo mbali na wananchi wake.Urejeshwaji wa safari hiyo, unaendeleza nyingine za wateja wao wakubwa ambao ni Burundi na Jamhuri ya Kidemokarasia ya Kongo (DRC) huku wakiwa na mipango ya kufufua njia za kupeleka mizigo katika nchi za Kenya na Rwanda ambako kwa sasa mizigo imeshuka.Akizungumza katika banda la shirika hilo lililopo katika maonesho ya 42 ya biashara ya kimataifa,kwenye viwanja vya Mwalimu Nyerere, Ofisa Uhusiano wa shirika hilo Jamila Mbaruk, alisema usafirishaji wa mizigo katika nchi hizo kwa kutumia treni utasaidia katika kuboresha biashara za wafanyabiashara wa pande zote.Amesema licha ya unafuu wa bei katika kusafirisha mizigo, usalama ni wa uhakika kwani mizigo inasindikizwa na askari kwa behewa moja kubeba tani 40 hadi 42 wakati barabara mizigo ni tani 30 pekee.Pia alibainisha kuwa ikiwa treni ambayo ni nadra kupata ajali lakini itatokea mteja ataitwa katika eneo la ajali kasha kulipwa fedha ya hasara ya bidhaa zake.Alisema takribani tani 15,000za mizigo ikijumuisha, mafuta ya kula, unga na maharage kutoka shirika la mpango wa chakula duniani (WFP)zinatarajia kusafirishwa hadi mwisho wa mwezi huu kuelekea nchini Uganda.Juni 24 mwaka huu, Mkurugenzi Mkuu wa TRC, Masanja Kadogosa alifungua safari za treni za mizigo kuelekea nchini Uganda akishuhudiwa na wakazi mkoa wa Mwanza, na treni ya kwanza ya mizigo iliingia katika meli ya mizigo ya Mv Umoja katika bandari ya Mwanza ili kuvushwa ziwa Victoria kwenda nchini Uganda.Kaimu mkurugenzi wa Uendeshaji wa TRC, Focus Sahani alisema kuanza kwa safari hiyo ni maelekezo ya rais John Magufuli alipofanya ziara Uganda akiwa na Rais wa Uganda Yoweri Museveni kwa kuwataka wakurugenzi wa TRC, Mamlaka ya bandari (TPA) na watoa huduma za maji kuhakikisha njia hiyo inafunguliwa.Alisema baada ya agizo hilo waliwapatia vifaa Uganda ili waweze kufungua njia yao ya kilometa tisa iliyokuwa kikwazo na kushukuru serikali kwa kuwawezesha kupata vichwa vya treni hizo za mizigo.Mkuu wa kitengo cha logistiki kutoka WFP, Mahamud Mabuyu alisema wameamu kutumia usafiri huo kusafirisha mizigo yao kutokana na gharama nafuu pamoja na kuvutiwa na huduma za shirika hilo mwaka jana walipotumia reli kusafirisha mizigo tani 16 kwenda Dodoma na Isaka na hakuna mzigo uliopotea.	5
850	ELIZABETH HOMBO-DAR ES SAALAM MBUNGE wa Bukoba Mjini, Wilfred Lwakatare (Chadema), amezua taharuki baada ya kuonekana katika ofisi ya Chama cha Wananchi (CUF) akiwa na Mwenyekiti wa chama hicho, Profesa Ibrahim Lipumba na Naibu Katibu Mkuu Bara, Magdalena Sakaya. Lwakatare aliyepata kuwa mwanachama wa NCCR-Mageuzi na baadaye kuhamia CUF akiwa Naibu Katibu Mkuu kabla ya kujiunga na Chadema, alionekana katika ofisi hizo juzi na picha yake kusambaa mitandaoni.  Picha hiyo ya Lwakatare akiwa na viongozi hao wa CUF, ilizua taharuki huku mijadala katika mitandao ya kijamii ikiwa ni kiongozi huyo amejiunga na chama hicho. Akizungumza jana na MTANZANIA, Lwakatare alisema ni kweli alipita maeneo ya ofisi za CUF, ambako alialikwa na aliyekuwa Mbunge wa Micheweni, Shoka Khamis Juma ambaye nyumba yake iko karibu na ofisi hizo. “Wakati nikiwa CUF, Shoka alikuwa rafiki yangu na hata sasa ni rafiki yangu sana, sasa alinialika kwenye dua nyumbani kwake, akaniomba niende kuitembelea familia yake ambapo nyumba yake iko karibu kabisa na ofisi za CUF. “Kama ulishatembelea CUF, pale kuna mazingira ya wafanyabiashara, kila kitu ni vurugu kwenye ile barabara, kwa hiyo sehemu pekee ya kupaki gari ni sambasamba na ofisi za CUF kwa mbele. “Hivyo rafiki yangu Shoka, alinipokelea pale nje mbele ya ofisi ya CUF nikaenda kwake tukala biriani na pilau, tulipomaliza sasa wakati ananisindikiza kumbe CUF walikuwa na kongamano pale tangu asubuhi na nasikia walimpokea na Silvester Kasulumbayi (aliyekuwa Mbunge wa Maswa Mashariki – Chadema). “Sasa kumbe wakati sisi tunatoka, na wao CUF walikuwa wamemaliza kongamano lao na watu walikuwa wanatoka kwa wingi kwenye geti lile la CUF, kwa hiyo baadhi yao waliponiona wakasema ‘ooh naibu katibu mkuu wetu wa zamani’. “Hivyo watu wakapata shauku ya kuja kwa kweli wakaja kwa hamasa kubwa na ‘spirit’ kubwa ya kutaka kuniona, na miongoni mwa waliokuja ni aliyekuwa katibu wangu msaidizi ambaye sasa ni katibu msaidizi wa Profesa Lipumba. “Akaja akanikumbatia pale nje ya geti, akaniomba kwamba Profesa Lipumba yuko ndani ofisini, hivyo niende nimsalimie na wanachama wote waliokuwa wamenizunguka wakasisitiza niende. “Sasa mimi kwa kawaida yangu sina fitna, majungu wala visasi na sina tatizo lolote, ndiyo nikaridhia, tukaingia ndani ya geti wakawa wanaimba nyimbo za CUF, wao wakabaki chini, nikapanda juu ofisini kwa profesa na aliponiona akafurahi sana, akainuka, akanisalimia na bahati nzuri alikuwa anaendelea na kikao na wabunge na baadhi ya viongozi wengine wa CUF, wote wakapata hamasa ya kunisalimia, ‘karibu bwana ofisi yako ya zamani’. “Na mimi nikawaambia mwenda kwao sio mtumwa, nikawaambia nashukuruni kwa upendo wenu na ilikuwa saa 12 jioni, nilitumia kama dakika 10 pale,” alisema Lwakatare. Kutokana na hilo, alisema hana mpango wowote wa kujiunga na chama hicho na kwamba yeye ni mwanachama wa Chadema na mbunge.  “Mimi nina chama change, ni mbunge. Hivi kweli inalipa mimi muda kama huu niwe na ndoto au njozi ya namna hiyo, niweke tu wazi kwamba mimi ni muumini wa siasa za kistaarabu, sipendi siasa za kutekana, kutukanana, kuumizana, ndivyo nilivyo na ndivyo ninavyoasalimiana na watu wa CCM na ACT-Wazalendo,” alisema. Alisema kuna wakati alizushiwa kuwa anajiunga na CCM, lakini jibu alilolitoa kwa watu waliomhoji ni kuwa siku zote matendo ndiyo yanazungumza kuliko maneno. “Taarifa ile kuwa ningeunga mkono juhudi ikajifia, hata hii najua itajifia yenyewe, nataka tu kuwaambia mimi siasa zangu ni za ‘principle’, niko vizuri ndani ya chama changu ambacho ndicho kilichonipeleka bungeni,” alisema. Naibu Katibu Mkuu wa CUF bara, Magdalena Sakaya aliliambia MTANZANIA kuwa Lwakatare aliwapitia tu kusalimia na wala hajajiunga na chama chao. Alisema hata walipojaribu kumshawishi ili arudi ndani ya chama hicho, alisema aachwe kwa sasa ana chama chake ambacho ni Chadema.	1
851	 Aliyekuwa Mkurugenzi wa Shirika la Ndege Tanzania (ATCL), David Mattaka na Ofisa Mkuu wa Kitengo cha Fedha Elisaph Ikomba wamehukumiwa jela miaka sita au kulipa faini ya Sh milioni 35 kila mmoja kwa kuisababishia serikali hasara ya Dola za Marekani 143,442.75. Wakati huo huo, Mkaguzi Mkuu wa Mahesabu ya Ndani, William Haji, ambaye walishtakiwa kwa makosa hayo, ameachiwa huru. Mattaka na wenzake wanashtakiwa kwa makosa ya matumizi mabaya ya madaraka na kutangaza zabuni ya ununuzi wa magari 26 yaliyochakaa na kuisababishia serikali hasara ya kiasi hicho cha fedha. Ndani ya Mahakama ya Hakimu Mkazi Kisutu, jijini Dar es Salaam, Hakimu Mkazi Mkuu, Victoria Nongwa amesema licha ya adhabu hiyo, washtakiwa hao pia wanatakiwa kurejesha fedha walizoisababishia serikali hasara kwa kulipa nusu ya fedha hizo kila mmoja. Aliyekuwa Mkurugenzi wa Shirika la Ndege Tanzania (ATCL), David Mattaka na mwenzake wahukumiwa jela miaka 6 au fani ya milioni 35	1
852	 TAKRIBANI watu 35 wamekufa na wengine 48 kujeruhiwa, baada ya kukanyagana wakati wa maziko ya Kamanda wa Jeshi la Iran, Jenerali Qasem Soleimani (pichani) yaliyofanyika nyumbani kwake katika mji wa Kerman.Maelfu ya waombolezaji wakiwa katika mavazi meusi, walijitokeza kutoa heshima za mwisho kwa Soleimani, kabla ya maziko yaliyofanyika jana. Soleimani aliuawa Ijumaa katika mapambano ya anga na jeshi la Marekani nchini Iraki, kutokana na kile kilichoelezwa kuwa ni kutokana na amri ya Rais wa Marekani, Donald Trump.Video zilizosambazwa mtandaoni, zilionesha watu waliokuwa wameanguka barabarani wakiwa wamepoteza maisha, wengine wakipiga kelele na baadhi wakijaribu kuwasaidia.Mkuu Kitengo cha Huduma ya Dharura, Pirhossein Koulivand, alithibitisha kupitia televisheni ya taifa kuhusu hali hiyo ya watu kukanyagana. “Bahati mbaya kutokana na kukanyagana, baadhi ya wenzetu walijeruhiwa na wengine kuuawa wakati wa maziko,” alisema. Juzi, kabla ya maziko ya jana, mamilioni ya watu walijitokeza katika mji wa Tehran kutoa heshima za mwisho.Kiongozi wa Iran, Ayatollah Ali Khamenei alionekana akilia wakati akiongoza swala ya mazishi mbele ya Chuo Kikuu cha Tehran. Televisheni ya taifa ilionesha umati wa waombolezaji, wakipita katika jeneza la Soleimani wakiinamisha vichwa na kuimba ‘kifo kwa Marekani’ huku Khamenei akilia. Mwili wa Soleimani ulipelekwa katika mji wa Kerman, Kusini Mashariki mwa Iran kwa ajili ya maziko.Maelfu ya waomboleza wakiwa wamevalia mavazi meusi, walijitokeza kwa wingi. Jumapili Iran ilitangaza kuwa haitafungamana na vizuizi vya aina yoyote, vilivyowekwa katika Mkataba wa Nyuklia wa mwaka 2015.Mkataba huo ulipunguza uwezo matumizi ya nyuklia, kwa makubaliano ya kuondoa vizuizi vya kiuchumi. Mataifa matatu ya Ulaya; Ujerumani, Ufaransa na Uingireza, yalikuwa sehemu ya mkataba huo na yametaka Iran kuzingatia makubaliano waliyokubaliana. Soleimani ambaye alikuwa na umri wa miaka 62, alikuwa kiongozi wa kundi la jeshi la Quds .Kazi yake kubwa ilikuwa ni kulinda usalama wa Iran na kuongeza ushawishi wa taifa hilo la Mashariki ya Kati. Alitambuliwa kama shujaa wa taifa na alifahamika kama mtu wa pili, ambaye ana nguvu zaidi katika taifa hilo, akimfuatia kiongozi wa Iran, Khamenei.Soleimani alitumia fedha nyingi kujenga uhusiano na majeshi mengine ya Lebanon, Yemen, Iraq na Syria, wakati ambao Marekani ilikuwa inaweka vikwazo vingi dhidi ya Wairan. Marekani ilimchukulia Soleimani kama gaidi na Rais Trump alisema alikuwa akifanya njama za kushambulia wanadiplomasia na majeshi ya Marekani.	1
853	 Mchezo huo ulianza kwa kasi kila timu ikijaribu kufanya mashambulizi lakini Azam FC ndio waliofanikiwa kupata bao dakika ya 13, lililofungwa na Shaaban Idd baada ya kumzidi maarifa kipa wa Ndanda, Jeremiah Kisubi.Baada ya bao hilo Ndanda walicharuka na kusawazisha likifungwa na William Lucian, dakika ya 14 aliyepiga shuti la moja kwa moja baada ya kipa wa Azam FC, Aishi Manula, kuokoa kwa ngumi mpira uliokuwa unaelekea golini kabla ya kumponyoka na kumfikia mfungaji aliyeunganisha wavuni.Azam FC walipata bao la pili lililofungwa tena na Idd, dakika ya 44 baada ya kuwazidi ujanja mabeki wa Ndanda na kuubetua mpira uliompita kipa na kuingia golini na kufanya Azam FC iende mapumziko ikiwa mbele kwa mabao 2-1 Kipindi cha pili kilianza kwa kasi na Ramadha Singano akaifungia Azam bao la tatu baada ya kupiga krosi iliyojaa moja kwa moja wavuni.Hiyo ilikuwa ni mechi ya robo fainali ya tatu, ikiwa imesalia robo fainali moja kati ya Yanga na Prisons zinazotarajiwa kuchezwa Aprili 22 mwaka huu. Bingwa wa michuano hiyo anaiwakilisha nchi kwenye michuano ya kombe la Shirikisho Afrika.	2
854	Timu ya Taifa ya Uganda ‘The Cranes’ imeanza vema fainali za Kombe la Mataifa Afrika (AFCON) kwa kuibuka na ushindi wa mabao 2-0 dhidi ya Jamhuri ya Kidemokrasi ya Kongo (DRC) katika mchezo uliofanyika kwenye Uwanja wa Kimataifa wa Cairo. Magoli ya vichwa mnamo dakika ya 14 na 48 kutoka kwa Patrick Henry Kaddu mshambulizi wa KCCA an Emmanuel Okwi wa Simba ndiyo yameididimiza DR Congo leo ambapo licha ya kufungwa lakini bado lango lao liliendelea kusakamwa vilivyo kutokana na washambulizi wa Uganda kuwa na uchu wa kufunga leo hii.    Pasi za zote za magoli hayo zimetolewa na Farouk Miya. Kwa matokeo hayo Uganda wanakuwa vinara wa Kundi A lenye timu za Misri, Zimbabwe, DRC na Uganda wenyewe wakiwa na alama 3 na magoli 2 Msimamo unaonesha Uganda ipo kileleni, Misri iliyoachwa idadi ya mabao ikishika nafasi ya pili wakati Zimbabwe iliyofungwa bao 1-0 na Misri jana ikiwa ya tatu na namba nne ikishika DR Congo.  #TotalAFCON2019 – HALFTIME: DR Congo 0-1 Uganda Patrick Kaddu’s header has given the #UgandaCranes the advantage at the interval. 📺 LIVE on SS4 (SA) & SS7 (ROA) pic.twitter.com/Jd07fJ3pzU — SuperSport🏏 (@SuperSportTV) June 22, 2019   #TotalAFCON2019 – RESULT: DR Congo 0-2 Uganda The #UgandaCranes are off to a winning start with headers from Patrick Kaddu and Emmanuel Okwi giving them the victory against #LesLeopards. pic.twitter.com/huvLuwhSxS — SuperSport🏏 (@SuperSportTV) June 22, 2019  	2
855	" Huduma katika jengo la Benjamini Mkapa Tower la jijini Dar ea Salaam zimesimama kwa takribani saa mzima leo, kufuatia ajali ya moto iliyotokea ghorofa ya tatu majira ya saa 3:45 asubuhi.Hata hivyo, wafanyakazi wa Shirika la Hifadhi ya Jamii ya Taifa (NSSF) wamefanya jitihada za awali kuzima moto huo, huku wakiliarifu Jeshi la Zima moto lililowasili baada ya muda mfupi na kufanikiwa kuuzima, amesema mmoja wa mashuhuda, Malik Nuru ambaye shughuli zake ziko ghorofa ya nne lakini hakuwa tayari kutaja taasisi yake.Mkaguzi Msaidizi wa Jeshi la Uokoaji na Zimamoto, Elinimo Shang'a amesema Jeshi limefanikiwa kuzima moto, nakupongeza jitihada za awali zilizochukuliwa na wafanyakazi wa NSSF.""Hii ni kuonesha kwamba watumishi na menejimenti kwa ujumla wamezingatia elimu ya zimamoto, ikiwemo kuvifanyia 'service' vifaa vya zimamoto. Hii ndio njia pekee iliyosaidia kuliepusha jengo hili na uharibifu mkubwa,"" amesema.Amesema moto haukuwa mkubwa sana ispokua moshi uliotanda jengo zima ndio ulioleta taharuki na kuongeza kwamba, chanzo cha moto uliotokea katika moja ya stoo pamoja na ukubwa wa uharibifu wa Mali havikuweza kujulikana mara moja, bali taarifa itatolewa punde tu baada ya uchunguzi wa kina."	1
856	 USHINDI wa Simba wa bao 1-0 dhidi ya Al Ahly ya Misri juzi unawapa nafasi ya kujiamini zaidi kuelekea mtanange ujao wa watani wa jadi dhidi ya Yanga utakaochezwa Uwanja wa Taifa, mwishoni mwa wiki hii.Yanga itakuwa mwenyeji wa mchezo huo na tayari imeweka kambi mkoani Morogoro kwa ajili ya maandalizi yake, kuhakikisha inafanya vizuri katika mchezo huo unaotarajia kuwa mgumu.Mara baada ya wekundu hao kushinda, mashabiki wengi wa Simba walikuwa wakiimba, bado Yanga, bado Yanga, bado Yanga wakizidi kuwapa presha watani zao, wakiamini huenda kiwango walichokionesha wanaweza kuifunga Yanga kirahisi.Sio tu mashabiki kuimba, bali baadhi ya wadau wa soka walisema kushinda kwa Simba kuna nafasi kubwa ya kuwapa presha Yanga baada ya kuonesha soka safi katika mchezo huo uliopita.Mmoja wa wadau hao ni mchezaji wa zamani wa Yanga na mchambuzi wa soka nchini, Ally Mayai amesema Dar es Salaam kuwa wekundu hao wana asilimia 100 ya kujiamini kuelekea katika mchezo wa watani baada ya kuonesha kiwango kizuri.“Ushindi wa Simba dhidi ya Al Ahly, unawapa nafasi ya kujiamini na ni faida kubwa kuelekea kwenye mechi ya watani, wataingia uwanjani wakiwa na nguvu ya kuona kuwa inawezekana kupata matokeo mazuri,” amesema.Mchezaji wa zamani wa Simba, Zamoyoni Mogella amesema ushindi huo unawapa faraja mashabiki wa wekundu hao na ni nafasi nzuri kwa timu hiyo kufanya vizuri mchezo ujao dhidi ya Yanga.Amesema taswira inaonesha namna gani wachezaji walivyo na morali na wana nafasi ya kufanya vyema kama wataendeleza kasi yao hiyo.Hata hivyo, Kocha wa Yanga Mwinyi Zahera amesema watu wamekuwa wakitabiri wao kufungwa, lakini hilo haliwapi presha kwa kuwa wanajipanga kutafuta pointi tatu.Amesema mpira huwa hautabiriki na hauwezi kupata matokeo kwa maneno kwani lolote linaweza kutokea ndani ya dakika 90.“Raundi ya kwanza walitutabiria kufungwa, lakini haikuwa hivyo, wanafikiri rahisi kwa kuzungumza tu, kila mtu anahitaji pointi tatu, tunawajua Simba ni wazuri na tunawaheshimu ila tumejipanga vizuri kupata matokeo,” amesema.Mara ya mwisho timu hizo zilitoka suluhu na sasa kila mmoja anaonesha shauku ya kutaka kumfunga mwenzake ili kuendelea kujenga heshima.	2
857	 BODI ya Maji Bonde la Wami Ruvu imeamua kuwafi kisha mahakamani watumia maji wote waliovunja sheria ya kulipa ada ambapo katika awamu ya kwanza, wataanza na wamiliki wa hoteli 100, vituo vya mafuta 25 na kampuni 11, wote wa jijini Dar es Salaam.Hatua hiyo imekuja baada ya bodi hiyo kufanya tathmini ya kuwatambua watumiaji wanaotumia maji ya visima wakiwemo wenye viwanda, hoteli, nyumba za kulala wageni, vituo vya mafuta na watumiaji maji wa majumbani.Akizungumza na waandishi wa habari jana Dar es Salaam, Ofisa wa Maji wa bonde hilo, Simon Ngonyani alisema katika tathmini hiyo, bodi ilibaini kuwa watumiaji maji wengi wanatumia maji bila kufuata taratibu za kisheria.Alisema kutokana na uchimbaji wa maji usiofuata sheria na matumizi holela kumesababisha madhara mengi ikiwemo kuongezeka kwa kina cha maji na hali ikiendelea hivyo mji wa Dar es Salaam unaweza kufika mahali ukatitia.Alisema operesheni hiyo waliianza katika taasisi za serikali na sasa wameanza kwa taasisi na kampuni binafsi na baadaye wataenda kwa watu binafsi, lengo likiwa ni kuhakikisha kila mtu anafuata sheria.Alizitaja baadhi ya hoteli zinazotakiwa kufunguliwa mashtaka mahakamani kwa kukaidi kusajili visima kinyume cha sheria ya usimamizi wa rasilimali za maji kuwa ni pamoja na hoteli za Kebby’s, Golden Tulip, Ubungo Plaza Limited, Lamada Hotel and apartment, Lunchtime, The Atriums, Silver Spring Inn, Nefland, Conway na Dar Live.Alisema ada hizo ni muhimu katika kuwezesha shughuli mbalimbali za usimamizi, utunzaji na uendelezaji madhubuti wa rasilimali za maji na kwamba baada ya wiki moja orodha ya awamu ya pili itatangazwa. Ngonyani alisema ulipaji wa ada za matumizi mbalimbali ya maji ni takwa la kisheria kwa mujibu wa Sheria ya Usimamizi wa Rasilimali za Maji namba 11 ya mwaka 2009 kifungu cha 43(1).Alisema kifungu hicho kinamtaka mtu yeyote anayetaka kuchepusha, kukinga, kuhifadhi, kuchukua na kutumia maji kutoka kwenye chanzo cha maji juu ya ardhi au chini ya ardhi au kujenga miundombinu yoyote lazima aombe kibali cha kutumia maji.Aidha alisema mtumiaji yeyote wa maji anayekiuka kifungu hicho anatenda kosa na atafikishwa mahakamani kwa mujibu wa kifungu cha 44(1 &2). Pia alisema kwa mujibu wa kifungu cha 63(1), mtu yeyote ambaye anataka kutiririsha au kumwaga maji machafu kutoka kwenye biashara yoyote, kiwanda au kilimo au kutoka kwenye miundombinu ya maji taka na kukutana na maji juu au chini ya ardhi anatakiwa kuomba kibali kutoka Bodi ya Maji ya Bonde.Miongoni mwa makampuni ya mafuta yaliyopewa notisi ya kuchepusha na kutumia maji kinyume cha sheria ya usimamizi wa rasilimali za maji kuwa ni pamoja na Petroafrica(T) Limited, State Oil(T) Limited, Kobil Services Station, Lake Group (Lake Oil), Mount Meru Petroleum Ltd, Victoria Service Station, TSN oil(T) Ltd na GAPCO (T) Ltd. Pia makampuni yaliyopewa notisi ya kuchepusha na kutumia maji kinyume cha sheria ya usimamizi wa rasilimali za maji ni pamoja na Kampuni ya GSM Mall, Hospitali ya Dar Group, Shule za Kimataifa za St Mary’s, Kampuni ya Keko Modern Furniture na Kings Furnitures.	1
858	TUNU NASSOR-DAR ES SALAAM RAIS wa Chama cha Madaktari Tanzania (MAT), Dk. Elisha Osati, amesema kwa sasa kuna idadi kubwa ya wahitimu wa masomo ya udaktari ambao hawana ajira, huku daktari mmoja aliyepo kwenye ajira huona wagonjwa 22,000 kwa mwaka. Amesema hilo ni tofauti na mwongozo wa Shirika la Afya Duniani (WHO), ambao unataka daktari mmoja aone wagonjwa 10,000 kwa mwaka. Hayo aliyasema jana Dar es Salaam, wakati wa uzinduzi wa utoaji mikopo kwa wataalamu wa sekta ya afya wakiwamo madaktari na wafamasia ambao wametengewa Sh bilioni 5 na Benki ya NMB. Dk. Osati alisema hadi sasa kuna madaktari wanaomaliza mafunzo kazini 1,470 na wengine 1,500 wanaingia katika mafunzo hayo, lakini hakuna ajira za madaktari zilizotangazwa na Serikali. “Mikopo hii itakwenda kutatua changamoto ya ajira kwa watumishi wa sekta ya afya, wakiwamo madaktari ambao sasa wataweza kukopa na kuanzisha huduma za hospitali,” alisema.  Dk. Osati aliwataka watumishi wa afya kuchangamkia fursa hiyo kwa kuwa awali walikuwa hawakopesheki kutokana na kukosa dhamana.  “Tusiwe watu wa kulalamika kila mara kudai ajira tuwe sehemu ya suluhisho na kwa kupitia mikopo hii tutaweza kujiajiri na kuajiri wenzetu,” alisema.  Aliomba benki hiyo kuhakikisha riba wanazoweka katika mikopo hiyo inakuwa nafuu ili kurahisisha ulipaji.   Kaimu Mkurugenzi wa NMB, Filbert Mponzi, alisema lengo ni kutoa mikopo ya gharama nafuu kwa hospitali binafsi, vituo vya afya na zahanati. Mponzi alisema huduma hiyo ya mikopo ni matokeo ya ushirikiano kati ya NMB na Shirika la Medical Credit Fund (MCF). Alisena NMB itatoa mikopo kuanzia Sh milioni 2 hadi bilioni 5 na MCF inatoa dhamana ya asilimia 50 katika mikopo yote. “Wanufaika wa mkopo wa afya ni hospitali binafsi, vituo vya afya na zahanati, maduka ya dawa na wasambazaji dawa na vifaa tiba ili kuwezesha, kuiinua na kuboresha biashara za huduma za afya nchini,” alisema Mponzi.  Alisema ushirikiano huo na MCF una lengo la  kuijengea uwezo sekta ya afya ili waweze kutoa huduma hiyo kwa ufanisi na kuchangia kuongeza upatikanaji wa huduma nafuu za afya na kujenga mifumo endelevu kutokana na upatikanaji wa mitaji unakuwa rahisi zaidi. “Huduma hii itawawezesha watoa huduma ya afya kupata fedha pamoja na kupata utaalamu wa kiufundi, ambao utasaidia  kutambua wauzaji na vifaa vya matibabu bora pamoja na upatikanaji wa vifaa vya tiba kwa ajili ya uboreshaji wa huduma zao,” alisema Mponzi. Awali akizungumza katika uzinduzi huo, Mwakilishi Mkazi wa MCF Tanzania, Dk. Heri Marwa alisema kuanza utekelezaji wa huduma hiyo ni muhimu katika kutimiza malengo ya MCF ya kuhakikisha  Watanzania wengi wanapata huduma nafuu za afya na tiba. “Upatikanaji wa mitaji kwa ajili ya uwekezaji ni changamoto kubwa katika nchi nyingi za Kiafrika na inazuia utoaji huduma nafuu za afya, hususan tukiangalia mifumo endelevu ya afya,” alisema Dk. Marwa.	3
859	 WAAGIZAJI na wasimamizi wa kemikali za viwandani, wajasiliamali na watu wa migodini, wamekumbushwa kuzitumia vizuri kemikali na kuhakikisha wanazitunza kwa uangalifu ili kutoleta athari kwa jamii.Pia waagizaji wametakiwa kuzingatia sheria katika kuziagiza ili kuepusha madhara ya kemikali hizo katika jamii wakati wa kuingiza na kwenye matumizi mbalimbali. Mwito huo ulitolewa na Meneja wa Kanda ya Kati, Ofisi ya Maabara ya Mkemia Mkuu wa Serikali, Musa Kuzumila wakati akizungumza kwenye semina ya wadau wa ofisi hiyo iliyofanyika jijini hapa. Kuzumila aliwataka waagizaji na waauzaji wa kemikali kuzingatia sheria za kuagiza na uhifadhi wa madawa hayo ili kuepusha madhara katika jamii. “Hizi kemikali ni sumu mnapoagiza au kuuza hakikisheni mnazingatia sheria ya uhifadhi wa kemikali hizo ili kuepusha madhara ya kiafya kwa Jamii yanapoingia kutumika,” alisema.Meneja huyo alisema, semina hiyo inajumuisha mikoa mitano ya Kanda ya Kati ambayo ni Morogoro, Dodoma, Singida, Tabora na Iringa. Aidha alisema katika semina hiyo ofisi hiyo imewashirikisha walimu wa masomo ya kemia kwa shule za sekondari kutokana na kundi hilo kutumia kemikali katika masomo yao.Kwa upande wake, Mratibu wa Kituo cha kuthibiti Matukio ya Sumu, ofisi ya Mkemia Mkuu wa Serikali, Josephine Kalima alisema Mamlaka ya Maabara ya Mkemia Mkuu wa Serikali ni taasisi chini ya Wizara ya Afya, Maendeleo ya Jamii, Jinsia, Wazee na Watoto,ilianzishwa mwaka 1895.Kwa kipindi kirefu, Maabara ya Mkemia Mkuu wa Serikali ilikuwa Idara chini ya Wizara ya Afya hadi Machi 26, 1999, ilibadilishwa kuwa Wakala wa Serikali kwa mujibu wa Sheria ya kuanzisha Wakala za Serikali Namba 30 ya Mwaka 1997. Aprili 5, 2017, Maabara ya Mkemia Mkuu wa Serikali ilitangazwa kuwa Mamlaka chini ya Sheria ya Mamlaka ya Maabara ya Mkemia Mkuu wa Serikali Namba 8 ya mwaka 2016.	1
860	 WACHEZAJI wa timu ya taifa ya Kenya, Harambee Stars, kila mmoja amepata donge nono baada ya kupewa fedha za ziada kiasi cha Sh za Kenya 250,000 (sawa na sh za Tanzania 5,610,000) baada ya kushinda mchezo wa kwanza wa Mataifa ya Afrika, Afcon 2019.Kenya katika mchezo huo iliifunga Tanzania kwa mabao 3-2 katika mpambano mkali na wa kusisimua uliofanyika juzi Alhamisi na kuiwezesha kuibuka na ushindi, licha ya mara mbili kuwa nyuma na kuwa na kazi ya kusawazisha katika mchezo huo. Kwa mujibu wa mpangilio wa bonasi za timu hiyo uliotangazwa na rais wa Shirikisho la Soka la Kenya, Nick Mwendwa, wachezaji wa Harambee Stars kila mmoja alipokea Sh za Kenya 750,000 (Sawa na Tsh Milioni 17) kama posho wakati wa kambi ya mazoezi ya timu hiyo nchini Ufaransa.Inakadiliwa kulikuwa na nyongeza ya Ksh 900,000 (Sawa na Tsh milioni 20 kwa kila mchezaji baada ya kufuzu mashindano hayo, ahadi iyokuwa imetolewa na Naibu Rais wa nchi hiyo, William Ruto.Timu hiyo sasa itapokea kiasi cha Ksh 250,000 kwa kila mchezo itakayoshinda katika mashindano hayo na imebakisha mchezo mmoja dhidi ya Senegal utakaofanyika Jumatatu kusaka nafasi ya kutinga hatua 16 bora. Fedha hizo ni sehemu ya kiasi cha Ksh milioni 244 (sawa na Tsh Bilioni 5) iliyotengwa katika bajeti ya serikali ili kuiwezesha timu hiyo kujiandaa kwa ajili ya maandalizi ya mashindano hayo.	2
861	ADAM MKWEPU NA MWALI IBRAHIM, DAR ES SALAAM UONGOZI wa Al Ahly umekamilisha maandalizi yote muhimu ya timu yao kabla ya kuvaana na Yanga Jumamosi hii Uwanja wa Taifa, jijini Dar es Salaam. Timu hiyo inatarajiwa kuwasili nchini leo kwa ajili ya mchezo huo wa hatua ya 16 bora ya michuano ya Klabu Bingwa Afrika. Al Ahly, ambao ni vinara wa Ligi Kuu nchini Misri, wataumana na Yanga wakiwa na kumbukumbu ya kuwaondosha wapinzani wao katika michuano hiyo mwaka 2014. Kwa mujibu wa Mkurugenzi wa Ufundi wa Klabu hiyo, Syed Abudl Hafeez kupitia mtandao wa www. Al Ahly.com, tayari Balozi wa Misri nchini, Yesser Shawwaf na naibu wake, Ahmed Abdul Rahim,  wamekamilisha mikakati yote ya ushindi na mapokezi ya timu hiyo. “Balozi wetu alikuwa akiifuatilia Yanga kwa ukaribu na ameweza kutupa taarifa zote za wapinzani wetu kabla ya kukabiliana nao. “Nimeweza kukutana na viongozi wa Yanga na kupanga muda wa mazoezi na mambo mengi, lakini napenda kumshukuru Balozi wetu amekuwa pamoja na mimi tangu nilipofika nchini Tanzania Jumapili iliyopita,” alisema Hafeez. Upande wake Mkuu wa Idara ya Mawasiliano ya Yanga, Jerry Muro, alilipasha MTANZANIA jana kuwa timu hiyo itawasili leo mchana kwa Shirika la Ndege la Qatar na kufikia  kwenye Hoteli ya Kilimanjaro Hyatt. “Wapinzani wetu  watawasili kesho (leo) mchana na tayari tumewaandalia basi la kuwapokea, lakini gharama nyingine za hoteli wamejigharamia wenyewe,” alisema Muro. Muro alieleza kuwa licha ya timu hiyo kuwasili leo mchana, hajaweza kufahamu idadi kamili ya watu watakaokuwa kwenye msafara huo. Yanga, iliyoweka kambi ya siku nne Kisiwani Pemba, itarejea jijini Jumamosi asubuhi  kwa ajili ya mchezo huo.	2
862	"    	MSANII wa muziki wa pop nchini Marekani, Janet Jackson (50), ameweka wazi kwamba kwa sasa yupo huru kufanya mambo yake na anajiandaa kurudi kwenye kazi yake ya muziki baada ya kuachana na aliyekuwa mume wake, Wissam Al Mana, mwishoni mwa wiki iliyopita.   	Msanii huyo ameonekana juzi kwa mara ya kwanza akiwa na mtoto wake ambaye hajawahi kuonekana tangu alipozaliwa miezi mitatu iliyopita.   	Kupitia akaunti yake ya Instagram, Janeth aliandika kwamba, baada ya kuachana na mume wake huyo yupo huru kufanya mambo yake ikiwamo muziki ambao anadai wakati akiishi na mwanamume huyo hakutaka afanye muziki.   	“Muda mfupi ujao nitaanza kuendelea na harakati zangu kama awali, nilikuwa kwenye ndoa nikawa nashindwa kufanya baadhi ya mambo, lakini kwa sasa nipo huru nikimlea mwanangu na muda mfupi nitarudi kwenye kazi yangu ya muziki iliyonipatia fedha na jina kubwa,’’ alisema Janet."	4
863	Mwandishi wetu-Mbeya KAMISHNA Mkuu wa Mamlaka ya mapato Tanzania (TRA), Dk. Edwin Mhede, amewataka wazalishaji wanaotakiwa kutumia stempu za kodi za kielektroniki (Electronic Tax Stamp – ETS) kuendelea kuzitumia kama ilivyoelekezwa na sheria na taratibu za kodi kwa kuwa ina faida kwa wazalishaji wenyewe. Dk. Mhede aliyasema hayo alipotembelea Kiwanda cha Bia mkoani Mbeya ili kujionea namna stempu za kodi za kieletroniki zinazofanya kazi katika kiwanda hicho. Alisema ETS inasaidia kukusanya taarifa sahihi, si kwa matumizi ya kukadiria kodi pekee, bali inamsaidia pia mzalishaji kujua kiasi alichozalisha na kwa muda gani,  lakini pia itamsaidia kuona kama kuna changamoto yoyote ili aifanyie kazi mapema.  “Ujumbe wangu kwa wazalishaji wengine ni kwamba waendelee kutumia stempu za kodi za kielektroniki kama ambavyo tumeelekezwa na sheria na taratibu za kodi, kwa kuwa inasaidia kuongeza ufanisi katika uzalishaji na kuweka taarifa sahihi za uzalishaji,” alisema Dk. Mhede. Alisema katika matumizi ya mifumo, changamoto hazikosekani, lakini ni vema kutumia na kufahamu changamoto zilizopo na kuzifanyia kazi kwa kuwa si vibaya kuboresha mifumo pale ambapo umegundua changamoto katika matumizi ya mfumo huo. Naye Meneja wa kiwanda hicho, Godwin Fabian, alisema kiwanda chao kinaamini ETS ni msaada kwa wazalishaji kwa kuwa inawezesha kugundua bidhaa zisizo halali na zinazoingia sokoni bila kufuata taratibu za uzalishaji na ulipaji kodi.  “Ujumbe wangu kwa wazalishaji wengine waone ni kitu kizuri na wasiogope kutumia stempu za kodi za kielektroniki kwa kuwa kama bidhaa zote zitawekwa stempu hizi, itasaidia kufahamu bidhaa zisizo halali zinazoingia sokoni na hivyo mfumo huu utasaidia kukabiliana nazo. Matumizi ya stempu za kielektroniki za kodi kwa bidhaa zinazotozwa ushuru wa bidhaa, yalianzishwa kuchukua nafasi ya matumizi ya stempu za karatasi ambazo matumizi yake yalihusishwa na vitendo vya ukwepaji kodi pamoja na bidhaa bandia kwa kiasi kikubwa. Hii ni mojawapo ya hatua ya Serikali inayolenga kuboresha usimamizi wa kodi nchini.  Wanufaika wa mfumo huu ni Serikali, wazalishaji, waagizaji na watumiaji ambapo faida zake ni kulinda mapato ya Serikali kwa kuzuia bidhaa bandia, kumwezesha mtumiaji kutambua bidhaa yenye stempu halali kwa kutumia simu ya mkononi pamoja na kuongeza uhiari wa ulipaji kodi kwa kutengeneza wigo sawa wa ushindani kwa wafanyabiashara wote wanaozalisha na kuingiza bidhaa nchini. Faida nyingine ni kuwezesha ufuatiliaji wa bidhaa kutoka viwandani, mipakani, bohari zilizoruhusiwa, majengo ya kutunzia bidhaa, sokoni hadi kwa mlaji na kuwezesha usimamizi wa bidhaa zinazotengenezwa au zinazoingizwa kutoka nje ya nchi.	1
864	CHRISTINA GAULUHANGA-DAR ES SALAAM IMEKUWA ni kawaida kwa madereva na makondakta kuruhusu wapiga debe kuwahi siti kisha kuuza kwa abiria. Jambo hili linataka kujenga mazoea ili lionekane kama ni la lazima. Mtindo huo mchafu umeenea na kuota mizizi zaidi katika kituo cha daladala cha Mnazi Mmoja. Wapiga debe hao mara ifikapo jioni lazima utawakuta wamejaa katika stendi hiyo na baada ya mabasi kufika wao ndio huwa wa kwanza kuingia ndani ya magari, kisha kudai Sh 500 kwa kila wanaemwachia siti. Hii imekuwa ni neema kwa abiria ambao wana fedha lakini wanashindwa kugombania magari, wanapofanikiwa kupanda daladala husika huzinunua siti hizo kwa gharama ya Sh 500 na kuendelea na safari, lakini jambo hili limekuwa kama unyanyasaji kwa wasio na kipato. Maana wanagombania daladala lakini wanakosa sehemu za kukaa na wanashindwa kununua zile zilizowahiwa na wapigadebe. Ifike wakati kila mwananchi akatambua haki zake za msingi na kuona hana sababu ya kumlipa mpiga debe. Kumlipa mpigadebe ni sawa na kuwanyima wengina haki zao za msingi hali inayochangia pia kuendelea kuchochea ongezeko la wapiga debe vituoni. Hakuna asiyefahamu kero kubwa wanayoipata abiria katika vituo vya daladala. Ni wakati sasa kwa halmashauri na viongozi wa vituo vya daladala kuona umuhimu wa kuwaondoa wapiga debe hao ili kuleta usawa na amani vituoni. Oparesheni ya kuwaondoa wapiga debe hao imekuwa ikifanyika mara kwa mara lakini baada ya muda mfupi hurejea na kuendelea na shughuli zao kama kawaida. Zipo biashara nyingi katika vituo hivyo, ambavyo wakiamua nao wanaweza kufanya ili kuepuka kazi wanayoifanya sasa. Sasa basi, ni muhimu kundi hili likapewa hata elimu ya ujasiriamali ili waondokane na kazi hiyo. Hakuna asiyefahamu kila mtu anatafuta riziki, kulingana na eneo lake husika, lakini utafutaji wa wapiga debe umekuwa ni maumivu kwa wengine.	3
865	 MWILI wa aliyekuwa mtangazaji mahiri nchini na Mhadhiri wa Shule ya Habari na Mawasiliano ya Umma (SJMC) iliyo chini ya Chuo Kikuu Dar es Salaam (UDSM), Dk Misanya Bingi (47) utaagwa leo na kesho ambapo maziko yatafanyika keshokutwa nyumbani kwao Miuji mkoani Dodoma.Dk Misanya Bingi alifariki dunia usiku wa kuamkia jana katika Hospitali ya Taifa Muhimbili na wakati wa uhai wake alifanya kazi kwenye kituo cha Radio One ambapo alitangaza vipindi mbalimbali.Hadi umauti unamkuta alikuwa akifundisha SJMC, tawi la Chuo Kikuu cha Dar es Salaam.Akizungumza na HabariLeo kuhusu ratiba nzima ya msiba huo, msemaji wa familia ambaye pia ni mjomba wa marehemu, Herbert Mhilu alibainisha, leo mwili wa Misanya utaagwa nyumbani kwake Makongo Juu na kuwa utawasili nyumbani hapo saa 12 jioni kisha kufanyiwa ibada saa moja jioni.Alisema, familia imeamua marehemu aanze kuagwa kuanzia leo ili kuwapatia nafasi marafiki na ndugu wengine ambao hawataweza kumuaga kesho kwenye misa maalumu itakayofanyika katika Kanisa Katoriki la Bikira Maria Mama wa Rosali Takatifu, Makongo Juu.Alisema baada ya misa hiyo, safari ya kumpumzisha marehemu nyumbani kwao Miuji Dodoma itaanza huku ikibainishwa kuwa maziko yatafanyika keshokutwa saa saba mchana.HabariLeo ilizungumza na mtangazaji mahiri nchini, Charles Hillary aliyempokea Misanya Bingi kwenye kituo cha Radio One mwaka 1996, alibainisha Misanya Bingi alikuwa mtangazaji mwenye uwezo mkubwa wa ubunifu.Alisema, alianza kazi wakati ambao asilimia kubwa ya vipindi vya radio hiyo vilikuwa ni vya muziki ila Misanya Bingi alisaidia kubadilisha mwelekeo huo kwa kuanzisha kipindi cha kijamii kilichopendwa zaidi na wasikilizaji.“Misanya alikuwa ni mbunifu sana na alikuwa mtu aliyejua maana hasa ya kuwa mtangazaji, alianzisha kipindi cha jioni kilichowapatia wasaa wasikilizaji kupiga simu na kuelezea kero zao katika jamii, kitu hicho kilinifurahisha sana na tangu hapo wengine nao waliiga,” alisema Hillary.Ameacha mjane Fortunata pamoja na mtoto mmoja Collins.	1
866	 Simba imekuwa bila kocha mkuu tangu kumalizika kwa Ligi Kuu mwezi uliopita baada ya kushindwana na kocha Goran Kopunovic aliyeifundisha timu hiyo kwa miezi sita kuanzia mwishoni mwa mwaka jana.Akizungumza na gazeti hili jana, mmoja wa viongozi wa juu wa Simba alisema kocha mpya ameshapatikana na atafuatana na timu Julai mosi kwa kambi itakayowekwa Zanzibar.“Kambi yetu ya maandalizi itakuwa Zanzibar, itaanza Julai mosi na kocha mpya atafuatana na timu huko,” alisema mtoa habari huyo.Akizungumzia sababu za suala la kocha mpya kuwa siri kubwa, mtoa habari huyo alisema: “Tunafanya siri kwasababu vyombo vya habari vimetuharibia sana kwa Kim Poulsen”.“Unajua Poulsen ndio alikuwa awe kocha wetu, lakini alituambia kwamba tusitangaze kwanza mpaka amalizane na timu anayoifundisha, lakini matokeo yake habari zikavuja vyombo vya habari vikaandika na matokeo yake, Kim ikashindikana kuja, hiyo ndio sababu tulimkosa Kim,” alisema.“Ndio maana sasa hivi jambo hilo tunafanya siri mwenye uwezo wa kulizungumza ni Rais Aveva (Evans) au Hanspope (Zakaria- Mwenyekiti wa Kamati ya Usajili), wengine hatuhusiwi hata kama kocha tunamfahamu, la muhimu tu jua ameshapatikana na ataanza kazi rasmi tarehe moja,” alisema.Mwandishi alimtafuta Rais Aveva kwa simu yake ya mkononi, lakini simu iliita bila mafanikio na ndipo alipowasiliana na Hanspope ambaye naye aligoma kuzungumzia suala hilo.Simba imekuwa chini ya kocha msaidizi Selemani Matola ambaye ndio amekuwa akifanya usajili kwa ajili ya kikosi kitakachoshiriki Ligi Kuu inayotarajiwa kuanza Agosti.Tayari Simba imeshafanya usajili wa Mrundi Laudit Mavugo, Mussa Mgosi aliyechezea Mtibwa Sugar msimu uliopita, Peter Malyanzi aliyekuwa Mbeya City na kuwaongezea mikataba mipya wachezaji wake Said Ndemla, Hassan Isihaka na Ibrahim Ajibu.	2
867	THERESIA GASPER-DAR ES SALAAM KOCHA Mkuu wa Simba, Patrick Aussems, amesema anahitaji ushindi wa mabao mengi katika kila mchezo wao wa Ligi Kuu Tanzania Bara msimu huu. Simba  inakabiliwa na mchezo wa Ligi Kuu dhidi ya Ruvu Shooting unaotarajiwa kuchezwa Novemba 24 mwaka huu, Uwanja wa Uhuru jijini Dar es Salaam. Wekundu hao wanakamata uongozi wa ligi hiyo, wakiwa na pointi 22, baada ya kushuka dimbani mara tisa, wakishinda michezo saba, sare moja na kuchapwa mara moja. Akizungumza na MTANZANIA jana, Aussems alisema bila ya kuangalia ni timu gani wanakutana nayo lazima wazidishe umakini katika kuhakikisha wanatoka kifua mbele ndani ya dakika 90 za michezo yao. “Napenda kuona timu yangu ikipata matokeo ya mabao mengi katika kila mechi, yeyote yule afunge kwani endapo ukifanya makosa unaweza kujikuta umepoteza,” alisema. Alisema hana mpango wa kucheza mchezo wa kirafiki na timu yoyote wakati huu wa mapumziko mafupi ya ligi kupisha michezo ya kimataifa ya timu za taifa. “Labda  tutacheza mechi ya mazoezi na kikosi B siku ya Jumatatu ili kuendelea kuwaweka fiti wachezaji wangu,”alisema. Aussems alisema kwa sasa wanaitazama michezo inayowakabili mbele yao ili waweze kufanya vizuri na kupata kile wanachokihitaji.	2
868	" 	    	    Na ELIYA MBONEA, ARUSHA   	WAZIRI Mkuu Mstaafu na Mwenyekiti wa Chama cha Demokrasia na Maendeleo (Chadema), Mkoa wa Pwani, Frederick Sumaye, ametangaza kujiuzulu ukurugenzi wa Bodi ya Benki ya CRDB, akisema anataka apate fursa zaidi kuimarisha chama chake.   	Kiongozi huyo wa zamani ambaye sasa ni Mjumbe wa Kamati Kuu ya Chadema, alitangaza uamuzi huo wakati wa Mkutano Mkuu wa 22 wa Wanahisa wa CRDB uliofanyika mkoani Arusha jana.   	Sumaye aliyepigiwa kura kwenye nafasi hiyo ya ukurugenzi miaka mitatu iliyopita, alisema kutokana na sababu zilizokuwa nje ya uwezo wake, aliona ni vyema asigombee tena nafasi hiyo.   	“Nilipata shida kidogo kwenye uamuzi huu, watu watawaza nini, naomba niwaambie hakuna tatizo, benki yetu tunaendelea kuwa imara. Zipo sababu   	zangu binafsi ambazo nimeona nizitekeleze ili kuendelea kulinda masilahi mapana ya benki yetu na Watanzania,” alisema Sumaye na kuongeza:   	“Nimekuwa na shughuli nyingi za kisiasa ambazo zinanichukulia muda mwingi sana, hivyo nikaona nikiendelea kuwa mjumbe wa bodi nitakuwa   	mjumbe asiyehudhuria vikao na hili si jambo jema.   	 “Kwa hali hii ya kisiasa, sikutaka kabisa benki hii ninayoiheshimu ije ifikiriwe kisiasa, kwamba shughuli zangu za kisiasa sikutaka zihusishwe na benki. Hivyo nimelazimika kutanguliza masilahi makubwa ya benki yetu inayofanya kazi kubwa ya kuinua uchumi wa nchi.”   	Kwa upande wake, Mkurugenzi Mtendaji wa CRDB, Dk. Charles Kimei, alisema utendaji wa benki hiyo mwaka 2016 uliathiriwa kwa kiasi kikubwa na mabadiliko ya ghafla ya mazingira ya uendeshaji yaliyoathiri hali ya ukwasi na usimamizi wa vihatarishi vya mikopo.   	Dk. Kimei alizitaja baadhi ya sera zilizoathiri mazingira ya biashara kuwa ni  udhibiti wa sera ya fedha uliojumuisha hatua za kubana matumizi na kuongeza usimamizi katika ukusanyaji wa kodi.   	 “Jitihada hizi zilienda sambamba na kuwatambua na kuwaondoa kwenye mfumo wa malipo wa Serikali wafanyakazi hewa na wanafunzi ambao   	hawakustahili kupata mikopo kutoka Bodi ya Mikopo ya Elimu ya Juu.   	“Lakini pia kuhamishwa kwa amana za mashirika ya umma ambazo zaidi ya Sh bilioni 700 zilipelekwa Benki Kuu kwenye akaunti moja ya Hazina,” alisema Dk. Kimei."	1
869	*Ni yule aliyewaua kombe la  Mapinduzi NA MICHAEL MAURUS, ZANZIBAR STRAIKA hatari wa URA aliyeiliza Yanga na Mtibwa katika michuano ya Kombe la Mapinduzi iliyomalizika juzi visiwani hapa, Peter Lwassa, amesema anatamani mno kuchezea klabu ya Yanga inayonolewa na Mholanzi, Hans Van De Pluijm. Mganda huyo ameeleza wazi kuwa anatamani kucheza pamoja na kiungo machachari Mzimbabwe, Thabani Kamusoko na mshambuliaji, Donald Ngoma. Lwassa ndiye aliyefunga bao la kusawazisha la URA katika mchezo wa nusu fainali ya michuano hiyo dhidi ya Yanga Jumapili iliyopita, akifanya hivyo akitokea benchi kipindi cha pili na hivyo kupeleka kipute hicho kwenye mikwaju ya penalti na timu yake kuibuka kidedea kwa ushindi wa jumla wa 5-4. Mchezaji huyo mwenye umri wa miaka 19, juzi aliendelea kufanya maajabu yake kwa kuifungia URA mabao mawili ndani ya dakika tatu, ikiwa ni baada ya kuingia uwanjani kipindi cha pili na kuiwezesha timu yake hiyo kushinda mabao 3-1 na kutwaa ubingwa wa michuano hiyo inayofanyika kila mwaka. Mabao yake hayo aliyoyafunga kwa ustadi mkubwa, yaliwafanya hata mashabiki waliokuwa wakiishangilia Mtibwa Sugar kubadilika na kumpigia makofi kuonyesha jinsi walivyomkubali, zaidi ikiwa ni uwezo wake wa kukaa katika nafasi na shabaha. Baada ya mchezo huo wa juzi, MTANZANIA lilimfuata mkali huyo kutaka kufahamu siri ya cheche zake hizo ambapo alisema: “Hakuna miujiza yoyote, ni umakini tu na uwezo wa kuusoma mchezo. “Kwa kawaida ninapokuwa benchi, huwa ninawasoma mabeki wa timu pinzani jinsi wanavyocheza, lakini pia wanavyojipanga. Hii hunisaidia kufahamu nikiingia nikae wapi niweze kupewa pasi ambayo itaniwezesha kufunga. Huwa ninapenda sana kuanzia benchi na mara zote ninapoingia sikosi kufunga,” alisema. Juu ya timu ambayo angetamani kuichezea hapa Tanzania alisema kuwa amevutiwa mno na uchezaji wa Yanga ambao staili yake ndiyo anayoipendelea akiamini iwapo atapata nafasi ya kujiunga nayo, timu pinzani zitakiona cha moto. “Yanga inacheza vizuri sana, wana kasi na wanashambulia, ninapenda sana soka la kushambulia muda wote kwani ndilo linaloiwezesha timu kushinda. Kwa wachezaji walionao kama yule kiungo wao mwenye rasta (Kamusoko) na straika wao mrefu mwenye nguvu (Ngoma), nikipangwa nao nitafunga kila mchezo,” alisema. Alipoulizwa juu ya Simba, alisema: “Simba nao ni wazuri, lakini wanapiga pasi nyingi sana ambazo hazina madhara kwa mpinzani, lakini pia wanaonekana kuwa na wachezaji wenye vipaji, ni timu nzuri.” Lwassa ambaye huvaa jezi namba 10 katika kikosi cha URA, amesema kuwa timu yoyote ya Tanzania itakayomtaka, yupo huru kujiunga nayo japo angependelea zaidi kujiunga na Yanga. Kikosi cha URA kinatarajiwa kuondoka Dar es Salaam leo kwenda Uganda, ikiwa ni baada ya kuonyesha kandanda la aina yake kwenye michuano hiyo ya Kombe la Mapinduzi.	2
870	 Mchezo huo utapigwa kwenye Uwanja wa Jamhuri mjini Dodoma, ambapo mshindi mbali na kutwaa taji hilo, pia atapata tiketi ya kuiwakilisha nchi katika Kombe la Shirikisho Afrika. Pia mshindi huyo atakabidhiwa kitita cha Sh milioni 50.Homa na presha kwa mashabiki na viongozi mbalimbali wa timu hizo imekuwa kubwa na wengi wao tayari wametoa ahadi mbalimbali kwa lengo la kuwapa hamasa wapambanaji wao kuweza kushinda mchezo huo na kupaa nafasi hiyo ya kuungana na Yanga ili kubeba bendera ya taifa kwenye michuano ya kimataifa.AHADI KWA WACHEZAJI Wabunge mbalimbali ambao ni mashabiki wa timu ya Simba wametoa ahadi ya Sh milioni 20 endapo timu yao itaifunga Mbao na kutwaa taji hilo kama ambavyo wamekusudia.Mbali na wabunge nao, viongozi wa timu hiyo wameahidi kutoa asilimia kubwa ya fedha za zawadi kwa wachezaji wao endapo watafanikiwa kutwaa taji hilo na kupata nafasi ya kuwakilisha nchi kwenye michuano ya kimataifa.Simba ndiyo wenyeji katika mchezo huo wa leo na tayari wamewasili Dodoma tangu juzi saa 12 za jioni wakitokea Morogoro, ambako waliweka kambi ya muda kujiandaa na mchezo huo pekee kwao katika kurudi kwenye michuano ya kimataifa baada ya kuikosa kwa muda mrefu.Kocha wa Simba amesema huo ni mchezo muhimu kwao na ni lazima wacheze kwa nguvu ili kuhakikisha wanapata ushindi utakaowafanya kutimiza kile walichokikusudia ambacho ni kushiriki michuano ya kimataifa mwakani.Mcameroon huyo alisema anatambua kuwa mchezo utakuwa mgumu, lakini wamejipanga vizuri kuhakikisha wanapata ushindi kwa sababu wamewasoma vya kutosha wapinzani wao na hakuna shaka kwamba mambo yatakuwa mazuri.“Mbao ni timu nzuri lakini katika mchezo wa kesho (leo) watatusamahe kwani tumejipanga vizuri kuhakikisha tunashinda na kuirudisha hadhi ya Simba, lengo ni kushiriki michuano ya kimataifa na ni lazima litimie,” alisema Omog.Kocha huyo alisema kikosi chake hakina mchezaji majeruhi, hivyo anaamini mipango yake itakwenda sawa na kumaliza mchezo huo mapema ili kutwaa taji hilo ambalo msimu uliopita walilikosa baada ya kutolewa hatua ya robo fainali na Coastal Union.Mbao, timu ambayo inapewa sapoti kubwa na mashabiki wa Yanga ndiyo ya kwanza kuwasili Dodoma siku nne na kufanya mazoezi ya kutosha kwenye uwanja wa Jumhuri. Timu hiyo inayofundishwa na kocha Etienne Ndyariagije, imekuwa na matumaini makubwa ya kufanya maajabu mengine leo kwa kuifunga Simba na kutwaa taji hilo.Kuelekea mchezo huo nao kama ilivyo kwa Simba tayari wamepoka ahadi mbalimbali kutoka kwa viongozi na wakazi wa Mwanza kuwa endapo watashinda. Mmoja anayeongoza kampeni za Mbao ni Mkuu wa mkoa wa Mwanza, John Mongela ameahidi kuwapa basi kubwa la kusafiria timu hiyo endapo wataifunga Simba na kutwaa ubingwa wa Kombe la FA.Pia kiongozi huyo alisema wakazi wa Mwanza wamechanga kiasi kikubwa cha pesa kwa ajili yao hivyo wanapaswa kucheza kwa nguvu ili kuhakikisha wanatwaa taji hilo. “Mnatakiwa kucheza kwa nguvu na kuipigania timu yenu msiogope majina nyie na wachezaji wa Simba hamna tofauti tena pengine nyie mna uwezo mkubwa sema hamjapata bahati ya kusajiliwa huko ila hiyo ndiyo nafasi pekee kujitangaza,” alisema Mongela.Kocha wa Mbao alisema mchezo wa fainali utakuwa mzuri na wamejipanga kumaliza shughuli hiyo mapema kutokana na maandalizi waliyofanya kuelekea mchezo huo. Kocha huyo alisema pamoja na kwamba atamkosa mshambuliaji wake tegemezi Bernad Mujweaki anayesumbuliwa na maumivu ya nyama za paja, ana imani na washambuliaji waliopo fiti kuelekea mpambano huo wa leo.“Tunaiheshimu Simba ni timu kubwa ukilinganisha na sisi Mbao, wanatuudhi kwa mambo mengi hata wachezaji wangu wengi hapa wanatamani kuichezea timu hiyo, lakini tumejipanga lengo letu likiwa ni ushindi ili kuhitimisha kazi tuliyoianza huko nyuma,” alisema Ndyariagije.Mchezo huo unatarajiwa kuanza majira ya saa 10 za jioni hapa Dodoma na endapo hadi dakika 90 mshindi atakuwa hajapatikana mchezo huo utaongezwa dakika 30 na kama pia hakutakuwa na timu iliyopata ushindi utaamuliwa na mikwaju ya penati. Wachezaji	2
871	NA GLORY MLAY VIDEO ya wimbo mpya wa ‘Namjua’ wa msanii wa muziki wa kizazi kipya, Nurdin Bilali ‘Baba Qayla’ au ‘Shetta’, iliyorekodiwa katika miji ya Johannesburg na Cape town nchini Afrika Kusini, inatarajiwa kuachiwa kesho katika vituo mbalimbali vya runinga. Uwekezaji katika video hiyo umekuwa mkubwa kwani zimetumika ndege, boti na nyumba za kukodi zilizogharimu kiasi kikubwa cha fedha ili kuvutia na kujiongeza katika soko la kimataifa. Shetta alisema ametumia siku nne kurekodi wimbo huo baada ya wiki mbili za kusaka na kupata mandhari nzuri zinazoonekana katika video hiyo. “Video hii nimewekeza vya kutosha maana hadi wasichana ‘video queens’ waliotumika humo ni wa kimataifa. Video yenyewe inaelezea mambo mbalimbali ikiwemo mapenzi na ufahari katika mambo mbalimbali, imani yangu itanifikisha kimataifa zaidi,” alieleza Shetta. Video hiyo imerekodiwa chini ya studio ya WCB na mtayarishaji kutoka kisiwani Comoro, Jobanjo akishirikiana na prodyuza, Laizer kutoka studio hiyo.	4
872	 MATOKEO ya mechi za timu za kundi D katika michuano ya Ligi ya Mabingwa Afrika mwishoni mwa wiki hii, yamezidi kufanya ugumu na sasa kila timu ina nafasi ya kufuzu hatua ya robo fainali. Kila kundi katika hatua hiyo ya makundi linatoa timu mbili zitakazocheza robo fainali.Kabla ya mechi za juzi, Al Ahly ilikuwa ikiongoza kwa kufikisha pointi saba, ikifuatiwa na Simba yenye pointi sita, JS Saoura yenye pointi tano na Vita ikishika mkia kwa kujikusanyia pointi nne. Lakini hali ilikuwa tofauti baada ya mechi za mwishoni mwa wiki iliyopita baada ya Vita kuifunga Ahly na Saoura kuifunga Simba. Msimamo ulivyo kwa sasa, Saoura ndio ipo kileleni kwa pointi nane, ikifuatiwa na Ahly na Vita zenye pointi saba kila moja na Simba ikishika mkia kwa pointi zake sita.Mechi za mwisho zinatarajiwa kuchezwa mwishoni mwa wiki hii ambapo Simba itakuwa nyumbani kuikaribisha Vita, na Ahly atakuwa nyumbani kumaliza na Saoura. Hapo ndipo kwenye ugumu, kwani Simba anatakiwa kushinda mechi yake dhidi ya Vita huku akiomba mechi kati ya Ahly na Saoura mmoja isiishe kwa sare bali mmoja ashinde. Kwa hesabu zilivyo, Simba akishinda atafikisha pointi tisa zitakazomvusha robo fainali endapo tu matokeo ya mechi ya Ahly hayatakuwa sare.Akizungumzia mchezaji wa mwishoni mwa wiki hii dhidi ya Vita, Ofisa habari wa Simba Haji Manara alisema wamejipanga kutumia maarifa yoyote kuhakikisha wanashinda mchezo huo ili wakate tiketi ya kutinga robo fainali. “ Baada ya mchezo wetu wa juzi (Jumamosi iliyopita) kikosi kinatarajiwa kuondoka leo (Algeria- jana) kwa ndege watalala Dubai na kisha kuwasili Dar es Salaam leo mchana na moja kwa moja wataingia kambini kujiandaa na mchezo dhidi ya Vita,” alisema Manara.	2
873	AVELINE   KITOMARY Wizara ya Afya Maendeleo ya Jamii, Jinsia, Wazee na Watoto inamwewatoa hofu  wananchi kutokana na taarifa zilizoenea ya kupatikana kwa wagonjwa wa homa kali ya mapafu inayosababishwa na Virusi hatari vya Corona  Mkoani Kilimanjaro. Taarifa iliyotolewa na Waziri wa Afya  Ummy Mwalimu zilisema kuwa mnamo Machi 13  mwaka huu  katika kiwanja cha ndege cha Kimataifa  cha Kilimanjaro (KIA) wasafiri sita walipokelewa  wakitokea nchini Kenya. “Ninapenda kutumia fursa hii kuwatoa hofu wananchi  hadi sasa nchi yetu  hakuna  mgonjwa wa maambukizi ya virusi vya Corona (COVID 19),  Wasafiri hao  Walikuja kwa  ndege ya Precious Airv PW722, wageni hao wanne walikuwa raia wa Denmark na wawili ni raia wa Norway wanawake walikuwa watano na wanaume mmoja. “Hata hivyo baada ya ukaguzi  wa joto la mwili (screening) uliofanywa na maofisa wetu  wa afya katika kiwanja hicho  waligundua mmoja wao kuwa na homa ya nyuzi joto 38 pamoja na kikohozi na kuchoka,” ilisema Taarifa hiyo. Taarifa hiyo pia ilisema  kuwa wasafiri hao walitengwa na kupelekwa kwenye eneo maalum  la kuwatenga washukiwa  wa magonjwa ya mlipuko  katika Hospitali ya Rufaa ya Mkoa wa Kilimanjaro(Mawenzi). “katika kuwahoji  zaidi wasafiri hawa , maafisa wetu walibaini kuwa msafiri mmoja alikuwa na historia ya kukohoa  lakini hakuwa na homa  hata hivyo wasafiri wote sita walichukuliwa sampuli kwa kuwa walikuwa wakisafiri wote pamoja  ambapo sampuli hizo zilipelekwa  kwenye maabara ya Taifa ya Afya  ya Jamii  iliyopo Dar es Salaam kwaajili ya uchunguzi . “Uchunguzi wa maabara ulibaini kuwa wasafiri wote hawakuwa na maabukizi  ya virusi vya corona aidha msafiri aliyekutwa na joto kali  alibainika kuwa na mafua ya kawaida  hadi sasa hali za wasafiri wote wako salama  na wameruhusiwa kufanya shughuli zao. Hata hivyo taarifa hiyo ilitoa rai kwa wananchi kutokusambaza taarifa ambazo hazijathibitiswa na serikali .	3
874	LONDON, ENGLAND MLINDA mlango wa Arsenal, Petr Cech, ataukosa mchezo wa Ligi Kuu kesho dhidi ya Tottenham kwenye Uwanja wa White Hart Lane. Mchezaji huyo anasumbuliwa na maumivu ya misuli ambayo aliyapata juzi kwenye mchezo dhidi ya Swasea City, ambapo Arsenal ilipokea kichapo cha mabao 2-1 nyumbani kwenye Uwanja wa Emirates. Kocha wa klabu hiyo Arsene Wenger, amekiri kumkosa mchezaji huyo katika mchezo wa kesho na nafasi yake ikitarajiwa kuchukuliwa na David Ospina. “Matatizo ambayo ameyapata Cech si makubwa sana, lakini hawezi kucheza mchezo wa kesho, nafasi yake itazibwa na Ospina na wala hakuna wasi wasi kwa hilo. “Sijui atakuwa nje ya uwanja kwa muda gani, lakini tunatarajia kumuona kipindi kifupi kijacho,” alisema Wenger. Hata hivyo, Wenger anaamini kuwa kikosi chake bado kina wachezaji wazuri ambao wanaweza kufanya vizuri katika mchezo huo wa kesho.	2
875	" 	ELIZABETH HOMBO Na NORA DAMIAN-DAR ES SALAAMN      	SIKU moja baada ya Rais Dk. John Magufuli kumteua mke wa Rais Mstaafu wa Awamu ya Nne, Salma Kikwete kuwa Mbunge wa Bunge la Jamhuri ya Muungano wa Tanzania, mjadala mkali umeibuka kutokana na uteuzi wake.   	Watu wa kada mbalimbali wakiwemo wasomi na wachambuzi wa masuala ya kisiasa, wameuchambua uteuzi huo kwa kuupinga na wengine kuupongeza.   	Salma ambaye ni Mjumbe wa Halmashauri Kuu ya CCM, akitokea Wilaya ya Lindi Mjini, amekuwa akitajwa kujitosa katika kinyang’anyiro cha ubunge Jimbo la Lindi Mjini, katika uchaguzi ujao.   	Baadhi ya wachambuzi wanautazama uteuzi huo kama ni hatua ya kuimarisha uhusiano kati ya utawala wa Rais Mstaafu Jakaya Kikwete na utawala wake.   PROFESA MPANGALA   	Akizungumzia uteuzi huo, Mhadhiri wa Chuo Kikuu cha Ruaha (RUCO), Profesa Gaudence Mpangala, alisema ni kawaida katika mfumo wa kiutawala kwani kuna kulindana na kuendelezana.   	“Mfumo wa kiutawala unajiendesha, watawala ni wale wale kama Magufuli, Kikwete na Mkapa bado wapo kwa hiyo kuna kulindana na kuendelezana,” alisema Profesa Mpangala.   	Pia alisema azma ya Mama Salma kutaka ubunge ilianza siku nyingi tangu mumewe akiwa Rais, kwani alikuwa ananyemelea ubunge Lindi na wakati huo mtoto wake Ridhiwani akinyemelea Jimbo la Chalinze.   	“Hizi ni siasa za kifamilia na zilijitokeza sana katika awamu ya nne. Ingawa Rais Dk. Magufuli aliliona hilo lakini amebanwa na Katiba kwa sababu alimwondoa Possi (Dk. Abdallah) kubalance  jinsia,” alisema Prof. Mpangala.   BUTIKU   	Kwa upande wake Mkurugenzi wa Taasisi ya Mwalimu Nyerere, Joseph Butiku alisema alichokifanya Rais Dk. John Magufuli ni jambo jema na kwamba watu wasiunganishe uteuzi huo na Rais Mstaafu Jakaya Kikwete.   	“Ni jambo jema, Rais  (Magufuli) amefanya vizuri na watu wasimuunganishe na mumewe. Salma ana sifa zake binafsi na wala haihusiani na mume wake,” alisema Butiku.   BISIMBA   	Mkurugenzi Mtendaji wa Kituo cha Sheria na Haki za Binadamu (LHRC), Dk. Hellen Kijo Bisimba alisema uteuzi huo umemshusha daraja Salma Kikwete.   	“Naona kama wamemshusha daraja huyu mama. Hiyo nafasi angepewa mwanamke mpya mwenye mawazo mapya na si kumpa mtu anayepaswa kupumzika.   	“Kuchaguliwa kuwa mbunge ni kupoteza sifa, angepewa fursa ya kupumzika baada ya kazi kubwa aliyoifanya akiwa mke wa Rais,”alisema Dk. Bisimba.   RIDHIWANI   	Mbunge wa Chalinze, Ridhiwan Kikwete aliweka katika ukurasa wake wa istagram na Facebook akisema mama yake (Salma) ni mwanamke wa shoka, kwani amewawezesha wasichana wengi kupata elimu.   	Ridhiwani ambaye ni mtoto wa kwanza wa kiume wa Rais Mstaafu Kikwete, alisema mama yake amekuwa mtetezi wa haki za wanawake, hivyo anaamini atakwenda bungeni kuwezesha mapambano kuwa sheria rasmi.   	 “Umekuwa mtetezi wa haki za wanawake na usawa wa kijinsia, umewezesha wasichana kupata elimu. Wewe ni mwanamke wa shoka. Hongera sana kwa uteuzi. Imani sasa umepata sehemu ya kuwezesha mapambano kuwa sheria. Mungu akutangulie mama yangu. Hongera tena,” aliandika Ridhiwani.   KIBAMBA   	Akizungumza na MTANZANIA jana, mchambuzi wa masuala ya siasa, Deus Kibamba alisema uteuzi huo unadhihirisha wazi kwamba ni kuweka mahusiano baina ya awamu iliyopita na ya sasa.   	“Nadhani ungewauliza wananchi wa kawaida wao ndio watazungumzia vizuri. Lakini kwa kifupi nadhani ni kuweka vizuri mahusiano ya awamu iliyopita na sasa lakini ni sahihi kikatiba.   	“Kwa kifupi mama Salma ni mchapakazi, tulimwona akiwa pale WAMA aliendeleza harakati za wanawake vizuri,”alisema Kibamba.   DK. BANA   	Naye Mhadhiri wa Siasa katika Chuo Kikuu cha Dar es Salaam (UDSM), Dk. Benson Bana, alisema haoni kama kuna ukakasi katika uteuzi huo kwa sababu hata katika nchi za nje wako wake wa marais walishawahi kuteuliwa kuwa mawaziri.   	“Kila zama zina historia mimi sioni kama kuna tatizo na kuna mifano hai Rais Yoweri Museveni wa Uganda aliwahi kumteua mkewe Janeth kuwa waziri. Cha msingi aonyeshe uwezo katika kutumikia nafasi aliyoteuliwa,” alisema Dk. Bana.   	Pia alisema Rais Dk. Magufuli ametumia vigezo stahiki kumteua kwa sababu amekuwa na harakati za kuwasaidia watoto wa kike nchini.   	“Mama Salma akiwa Ikulu alianzisha taasisi ya WAMA (Wanawake na Maendeleo) ambayo ilijikita katika maendeleo ya watoto wa kike, ni jambo jema kwa nchi. Hivi karibuni pia alitunukiwa kuwa balozi mwema wa lugha ya Kiswahili na tusisahau ni Mjumbe wa Halmashauri Kuu ya Taifa akiwakilisha Mkoa wa Lindi.   	“Sidhani kama katika marais wengine waliopita kuna mke ambaye amewahi hata kuwa mjumbe wa NEC. Yeye ni raia wa Tanzania anayo haki ya kutumikia nafasi yoyote iwe ya kuchaguliwa au kuteuliwa,” alisema.   	Hata hivyo mkazi wa Dar es Salaam, Nayera Bakalemwa, alishangazwa na uteuzi huo kwa madai kwamba haukutarajiwa na wengi katika karne hii kwa siasa za Tanzania.   	“Zipo taarifa kwamba Regina Lowassa ambaye ni mke wa aliyekuwa mgombea urais wa Ukawa mwaka juzi, Edward Lowassa, alitaka kupewa ubunge wa viti maalumu lakini kwa busara na weledi alikataa uteuzi huo.   	“Alikataa mamilioni ya mshahara wanayolipwa wabunge, alizikataa posho za vikao wanazolipwa wabunge, aliyakataa mamilioni ya fedha wanayopewa wabunge kama kiinua mgongo. 	“Ni Watanzania wangapi hawana ajira na wana uwezo wa kumudu nafasi hii?  Je, kwa cheo alichokuwa nacho kama ‘First lady’ hakikumtosha kiasi kwamba apewe nafasi nyingine?,” alihoji Bakalemwa.   JANET MUSEVEN   	Juni mwaka jana Rais Yoweri Museveni wa Uganda,  alimteua mkewe Janet kuwa Waziri wa Elimu na Michezo katika orodha mpya ya baraza la mawaziri alilotangaza.   	Uteuzi huo uliwashangaza wachambuzi wa siasa ambao walisema Museveni ana ajenda ya kuweka familia yake katika siasa kwani tayari alimpandisha cheo mwanawe Muhoozi Kainerugaba na kuwa mkuu wa vikosi maalumu.   GRACA MACHEL   	Mjane wa Rais wa Kwanza wa Msumbiji, Hayati Samora Machel (Graca), aliwahi kuwa mbunge na Waziri wa Elimu na Utamaduni akiwa mwanamke pekee wa kwanza kushika nafasi hiyo kubwa baada ya Msumbiji kupata uhuru wake mwaka 1975.   	Licha ya hofu aliyokuwa nayo baada ya kuteuliwa, lakini kwa mafanikio makubwa alibadilisha hali ya elimu Msumbiji na kiwango cha watoto kwenda shule kiliongezeka mara dufu kutoka watoto 400,000 hadi 1,500,000.   	Hata hivyo kifo cha mumewe kilikuwa ni pigo kubwa kwake na ilipofika mwaka 1989 alistaafu wadhifa wake wa uwaziri na kujishughulisha na shughuli za maendeleo ya jamii hasa watoto.   HILLARY CLINTON    	Baada ya mumewe Bill Clinton kustaafu urais wa Marekani, Hillary alichaguliwa kuwa Seneta ambaye pia alikuwa  Waziri wa Mambo ya Nje wa Marekani  ambapo mwaka jana alikuwa mwanamke wa kwanza kugombea urais nchini humo.   	Seneta huyo wa zamani aliweka historia ya kuwa mwanamke wa kwanza kuteuliwa na chama kikubwa nchini humo cha Democrat kugombea urais ambapo alipambana na Rais wa sasa, Donald Trump wa Republican.   	Uteuzi huo wa Salma ni wa kwanza katika historia ya Tanzania kwa kuwa mke wa kwanza wa Rais mstaafu kuteuliwa ubunge.   	Katika Uchaguzi Mkuu wa mwaka 2015, alitajwa kuwa ni mmoja ya wana CCM watakaowania ubunge Jimbo la Lindi Mjini, lakini hakuweza kufanya hivyo licha ya kutakiwa na wana CCM wenzake.   	Hata hivyo, mke huyo wa Rais mstaafu Kikwete anatajwa kuwa huenda akawania Jimbo la Lindi Mjini mwaka 2020.   	Salma Kikwete anakuwa ni mbunge wa tisa wa kuteuliwa na Rais Magufuli katika nafasi zake 10 kwa mujibu wa Katiba ya nchi.   	Hadi sasa wabunge walioteuliwa na Rais Magufuli ni Alhaji Abdallah Bulembo, Profesa Palamagamba Kabudi, Anne Malecela, Naibu Spika, Dk. Ackson Tulia, Waziri wa Mambo ya Nje, Dk. Augustino Mahiga, Profesa Makame Mbarawa (Waziri wa Ujenzi, Uchukuzi na Mawasiliano), Profesa Joyce Ndalichako (Elimu)na Dk. Philip Mpango (Fedha na Mipango)."	1
876	"['Arsenal italazimika kuilipa Crystal Palace pauni milioni 100 kumnasa mshambuliaji wa Ivory Coast Wilfred Zaha, 26. (Mail on Sunday)', 'Lakini mwenyekiti wa Eagles, Steve Parish anahofu kuwa kumuuza Zaha kunaweza kuhatarisha mipango yake ya kuwapata wamiliki wapya. (Sun)', 'Mshambuliaji wa Borussia Dortmund Jacob Bruun Larsen amezivutia timu za Liverpool, Manchester United na Arsenal.(Mail)', 'Mwenyekiti wa klabu ya Tottenham Daniel Levy amewapigia simu Rea Madrid akitoa ofa ya mchezaji Christian Eriksen, ambaye amekataa kuongeza mkataba wake na Spurs baada ya majira ya joto mwaka 2020. (Marca)', 'Mshambuliaji wa Ufaransa Kylian Mbappe, 20, amebakiwa na miaka mitatu katika mkataba wake na Paris St-Germain na hana mpango wa kuongeza mkataba kuendelea kuichezea klabu hiyo. (Marca)', ""Makamu mwenyekiti wa Manchester United Ed Woodward amewaambia wafanyakazi wake kwa kuwa klabu ina mipango ya kuongeza wachezaji ''vigongo'' msimu huu baada ya kumaliza mchakato wa kumnaa Aaron Wan-Bissaka. (Sunday Telegraph)"", 'Paul Pogba atafanya mazungumzo na Kocha Ole Gunnar Solskjae juma lijalo, kuhusu mipango ya kuondoka Old Trafford. (Sun)', 'Mshambuliaji wa Birmingham City na timu ya taifa ya England Che Adams ameagana na wachezaji wenzake kabla ya kuhamia Southampton. (Mail on Sunday)', 'Southampton wamekubali kumuuza beki wa kushoto Matt Targett kwa Aston Villa kwa kitita cha pauni milioni 14. (Sunday Telegraph)', 'Wan-Bissaka ajiunga na Man Utd ', 'Mechi ya mpira iliyosababisha vita', 'Liverpool na Tottenham wamejiweka mbali na mchakato wa kumchukua Bruno Fernandes, na kumfanya kiungo wa kati wa Sporting Lisbon kujiunga na Manchester Unted. (Sunday Express)', 'Kocha wa Tottenham Mauricio Pochettino amesema hana kauli ya mwisho kuhusu malengo ya uhamisho.', 'Spurs wanategemea kumaliza mchakato wa kumnasa kiungo wa kati wa Lyon Tanguy Ndombele, 22 kwa kitita cha pauni milioni 60. (Standard)', 'Chelsea wameitahadharisha Atletico Madrid kuwa watasitisha mkopo wa mshambuliaji Alvaro Morata, iwapo Atletico Madrid hawatatoa pauni milioni 50 kwa ajili ya uhamisho wa kudumu. (Sunday Telegraph)', 'Inter Milan inahitaji kukusanya kiasi cha pauni milioni 75 kumnasa mshambuliaji wa Ubelgiji Romelu Lukaku, 26, kutoka Manchester United, fedha zitakazopatikana baada ya kuumuza kiungo wa kati Joao Mario, 26 na beki wa kushoto Dalbert, 25. (Sun on Sunday)', 'Mabingwa wa Italia Juventus wameingia makubaliano na Paris St-Germain kumnasa kiungo wa kati Adrien Rabiot. (Sky Italy, Sky Sports)', 'Mlinda mlango wa Cameroon na Ajax Andre Onana anasema anataka kubaki na timu hiyo ya Uholanzi ingawa Manchester United imekuwa ikionyesha nia kwa mchezaji huyo. (Voetbal International, via Metro)', 'Watford wamefikia makubaliano kumsajili mchezaji wa nafasi ya ulinzi wa timu ya West Brom Craig Dawson kwa kiasi cha pauni milioni 5.5. (Sky Sports)', 'Millwall na Bristol City watapambana kumnyakua mshambuliaji wa Barnsley Kieffer More.(Mail on Sunday)', 'Leeds United wanakaribia kumnasa winga wa Wolves, Helder Costa 25.(Birmingham Mail)']"	2
877	Na Mwandishi Wetu, UNAPOKUTANA ana kwa ana na kijana Yuda Thadey, lazima nafsi yako itaurejea utukufu wa Mungu. Hakika hutoamini kwamba kijana huyo mlemavu aliyepooza kuanzia kiunoni hadi miguuni anafanya kazi nzito za ufundi ambazo si rahisi kufanywa na mtu wa kawaida tena mwenye elimu ya kawaida kama yeye. Kijana huyo anapatikana katika Wilaya ya Mwanga, Ugweno mkoani Kilimanjaro. Jina lake ni maarufu wilayani humo kutokana na kipaji alicho nacho. Akizungumza na gazeti hili, Thadey anasema kuna wakati anafanya kazi bila kulala. Wakati mwingine hutumia zaidi ya saa 20 kufanya kazi. Anasema anapoanza jambo lake hataki liishie njiani hivyo uhakikisha anamaliza ndipo huendelea na kitu kingine. Kijana huyo ni mahiri katika kutengeneza vifaa vyote vya umeme ikiwamo simu, kompyuta, redio na runinga. Pia anao uwezo wa kuhariri video na kurekodi, mtayarishaji wa muziki wa aina yoyote licha ya kwamba amebobea katika muziki wa Injili ambao anaupenda kwa sababu ameokoka. Anasema aligundua kipaji chake baada ya kuanza kutengeneza saa na baadae redio, ambapo kila siku alikuwa akichukua betri za redio na kugombezwa na mama yake. Anasema aliongezewa ujuzi wa vitu mbalimbali kutoka kwa jirani yao aliyejulikana kwa jina la Mzee Juma. “Nikiwa na Mzee Juma nilikuwa nikijifunza jinsi ya kutengeneza redio, lakini yeye alikuwa akitumia vifaa ambavyo si halisi hivyo, kwa sababu napenda kusoma nilisoma na kuvijua vile vya kitaalamu,” anasema. Anasema sasa hivi anajifunza masuala ya mtandao, hivyo huamka saa 12 asubuhi na kuamsha watoto kwa ajili ya kwenda shule baada ya hapo anaanza kutengeneza runinga au redio hadi saa 12 jioni, kisha anawasha kompyuta na kuanza kujifunza mambo mbalimbali ya intaneti. Akizungumzia fani anayoipenda anasema utangazaji ndio ilikuwa ndoto yake kuu na kwamba huenda ndiyo chanzo cha yeye kupenda ufundi wa redio na TV. Licha ya kutengeneza vifaa vya umeme, Thadey pia ni mwalimu wa muziki wa aina zote ambapo anatunga na kuimba, anapiga kinanda, gitaa na kurekodi japo kwa sasa anashindwa kwa sababu ana maumivu ya kifua. Anasema maumivu hayo yanatokana na kazi ya kufungua redio na televisheni. Hata hivyo, Thadey anasema anapotengeneza kompyuta, saa na vitu vingine huwa havimdhulu. Hivi majuzi alifanya kazi ya kuwarekodi wanakwaya wa kwaya ya Mtakatifu Theresia Kikweni Ugweno, ambao aliwatengenezea kuanzia ala na video huku akirekodi video hiyo kwa kutumia simu yake ndogo ya mkononi jambo lililowashangaza wengi. Kazi hiyo aliifanya katika mazingira magumu kwani walikosa hata chumba maalumu cha kuchukulia sauti pia hawakuwa na vipaza sauti hivyo alitumia akili ya ziada kwa kutengeneza mfumo ambao aliweza kuchukua sauti za wanakwaya wote kwa pamoja. Thadey anasema kurekodi bongo fleva ni rahisi zaidi kuliko kwaya. Thadey amekuwa ni mtu muhimu kwa wakazi wa Wilaya ya Mwanga kwani amekuwa akitoa elimu na ujuzi walionao kuwafunza vijana ili nao waweze kujiari kwa kutumia vipaji vyao. Thadey anasema alishawahi kutengeneza masafa ya Fm bila kujua na kuanza kupiga miziki yake. Anasema kuwa suala hilo lilitaka kumletea matatizo baada ya kuingiliana na masafa ya redio mojawapo nchini ambayo ilianza kukoroma na kutosikika vizuri. “Wahusika walinifuata kutaka kunikamata lakini walipoiona hali yangu wakanihurumia na kunielimisha kwamba kufanya hivyo ni kosa kisheria,” anasema. Anasema pia aliwahi kutengeneza simu ya mkononi kwa kutumia vifaa vyake na ikawa inafanya kazi vizuri. Anasema baada ya kuitengeneza aliijaribu kwa kuwapa vijana na kwenda umbali tofauti kasha kuwapigia simu ikawa inafanya kazi vizuri. Akatisha masomo Alizaliwa Novemba 9, 1973 akiwa mzima hana tatizo lolote. Alipokuwa darasa la tatu katika Shule ya Msingi Kisanjuni, alianguka kutoka juu ya mti wa mzambarau, wakati akijaribu kuchuma zambarau. Hii ilikuwa mwaka 1985, baada ya kuanguka alipelekwa katika Hospitali ya Kifura mkoani Kilimanjaro. Kutokana na hali yake kuwa mbaya alikimbizwa katika Hospitali ya Mkoa Kilimanjaro ya Mawenzi na kulazwa kwa muda wa miezi mitano, baada ya madaktari kubaini kuwa amevunjika uti wa mgongo. Baadaye alihamishiwa katika Hospitali ya KCMC, lakini kutokana uhaba wa fedha alirudishwa Mawenzi. Aliporudi nyumbani kwao Ugweno, madaktari walimshauri awe anahudhuria mazoezi katika Hospitali ya Mawenzi lakini alishindwa kutokana na kuvunjika mguu akiwa mazoezini. Thadey anasema; “nilishindwa kwenda hospitali baada ya kuvunjika mguu nikiwa nyumbani nafanya mazoezi kitandani,” anasema. Anasema baada ya hapo akapelekwa katika Hospitali ya Kifura na kulazwa kwa miezi minne. “Niliporuhusiwa kurudi nyumbani, baada ya mwaka mmoja nilivunjika tena mguu wa pili wakati naamka kitandani,” anasema. Thadey anasema kuwa huo ndio ulikuwa mwisho wa yeye kuendelea na shule licha ya kwamba alikuwa akiongoza darasani kwa kuwa mwanafunzi wa kwanza kuanzia darasa la kwanza hadi la tatu. Akiwa nyumbani baba yake aliamua kuendelea kumfundisha kusoma vitabu na magazeti jambo ambalo lilimsaidia kuwa mjuzi wa mambo mbalimbali.  Matatizo yamuandama Historia ya Thadey imejaa mikasa kwani hadi kufikia kuwa fundi anayetegemewa na wilaya nzima, aliwahi kumsababishia baba yake kufungwa mwaka mmoja katika gereza la Kilulu kwa kosa la kukutwa na nyaya za simu lakini mwenyewe anasema zilitegeshwa. Akizungumzia mkasa huo, baba mzazi wa Thadey, George Kajiru anasema kuna kijana ambaye aliiba redio kwa dada mmoja ambaye ni mwalimu aliyejulikana kwa jina moja la Rose na kumuuzia mwanawe kama spea na kwamba hakukuwa na kitu kingine zaidi ya hiyo. Baadaye Rose alibaini kuwa redio yake ipo kwa Thadey hivyo alitaka suala hilo liende polisi, ambao walipofika kumkagua wakaziona nyaya za simu, ikabidi waondoke na Kajiru. Anasema alipofika polisi alifunguliwa jarada na kesi ikapelekwa mahakamani ambako alikutwa na hatia akahukumiwa kifungo cha mwaka mmoja jela katika gereza la Kilulu. “Nilipomaliza kifungo baadaye ikabainika kuwa zile nyaya zilikuwa zimefichwa na mtu mwingine lakini kwa sababu tayari nilishatoka jela haikuwa na maana tena.  Afya mgogoro Thadey anasema kuwa licha ya kufanya kazi hizo, afya yake ni mgogoro kutokana na mazingira anayofanyia kazi, pia kazi anayoifanya ya kutengeneza vifaa vya umeme. Anasema kazi hiyo imemfanya aumwe kifua mara kwa mara kutokana na kuifanya huku akiwa amelala. Pia anasema kuwa huwa anasumbuliwa na ugonjwa wa UTI. “Hali hii inasababishwa na mpira ambao nimefungwa kwa ajili ya kujisaidia, hivyo dumu linalopokea haja ndogo likijaa na kukosekana mtu wa kuumwaga huwa unarudi katika mpira na hivyo kuniletea madhara,” anasema.  Changamoto za kikazi Thadey anasema kuwa kumekuwapo watu ambao huwakusanya walemavu na kuwaambia kuwa wanataka kuwapatia mikopo lakini haiwasaidii kutokana kwamba wanapewa kwenye makundi na hivyo inapotokea mmoja wao ameshindwa kulipa hujikuta wakiingia gharama zaidi. Anashauri taasisi za mikopo kuwafikia na kuzungumza nao kila mmoja kwa wakati wake na si kwa vikundi ili kujua hitaji la mtu na kuwakopesha mmoja mmoja ili kila mhusika abebe msalaba wake. Anataja changamoto nyingine kuwa ni kukatika kwa umeme na ulipaji wa bili kubwa huwa unamuumiza. Anasema ameshaomba mara kadhaa abadilishiwe mita na kupewa ya Luku bila mafanikio. Anasema anachokiwaza sasa ni kununua umeme wa jua kuwa kuwa utamrahisishia kufanya kazi bila kulipa gharama kubwa za umeme.  Ushauri Anawashauri mafunzi wenzie wapende kusoma ili kujua mambo mengi zaidi.  Ombi kwa Rais “Naomba Rais Dk. John Magufuli anisaidie nipate umeme wa jua hapa studio ili nifanye kazi zangu kwa ufasaha bila kuogopa gharama za umeme,” anasema na kuongeza: “Rais anataka Tanzania ya viwanda, ili atomize adhma yake  aanze na sisi vijana wenye ujuzi lakini hatuwezi kuuendeleza kwa kukosa fedha.”	3
878	*Akiri mambo yalikua magumu upande wao *Mkwasa asema timu yake imekosa uzoefu tu NA MWALI IBRAHIM, DAR ES SALAAM KOCHA Mkuu wa timu ya Taifa ya Nigeria ‘Super Eagles’, Sunday Oliseh, amefurahia matokeo ya suluhu katika mchezo wa kuwania kufuzu kwa fainali za Kombe la Mataifa ya Afrika (AFCON) dhidi ya Taifa Stars ya Tanzania, akieleza wazi kuwa maji yalikua shingoni kwa upande wao. Stars na Nigeria ambazo zimepangwa kundi G kwenye michuano hiyo, juzi zilitoshana nguvu na kuambulia pointi moja katika mchezo uliochezwa kwenye Uwanja wa Taifa, Dar es Salaam wakati Stars ikionyesha kiwango safi tofauti na watu walivyofikiria. Akizungumza Dar es Salaam mara baada ya mechi hiyo, Oliseh alisema wachezaji wanaounda kikosi chake ni wapya na wamejiandaa kwa siku mbili tu kabla ya kuivaa Stars ndiyo maana wamepata upinzani mkubwa. “Hatukupata muda wa kutosha kujiandaa na mchezo huu, pia wachezaji wengi ni wapya, lakini nimefurahishwa na kiwango kilichoonyeshwa ila safu ya ushambuliaji ilionekana kuwa butu na kushindwa kuzitumia nafasi walizopata kipindi cha pili, lakini tutafanyia kazi makosa haya. “Tuligawana mchezo huo, Tanzania walicheza vizuri sana kipindi cha kwanza, sisi tulicheza kipindi cha pili ila wenzetu walicheza vizuri sana hali iliyonifanya nishukuru sare ile kwani mambo yangekuwa mengine ingekua mbaya zaidi, hatukutegemea upinzani tulioupata,” alisema. Alisema mambo hayakwenda kama walivyokua wamepanga, nafasi ya kiungo ya timu yake katika mchezo huo haikucheza vizuri hali iliyomfanya afanye mabadiliko ya haraka, lakini Kocha huyo alimmwagia sifa golikipa wake, Ikeme Onora anayekipiga katika klabu ya Wolverhampton ya Uingereza.   Oliseh ambaye alikuwa akiumiza kichwa kuisoma falsafa ya Mkwasa kabla ya mchezo huo, aliwapongeza Stars kwa kiwango walichoonyesha. Wakati huo huo Kocha Mkuu wa timu ya Taifa ‘Taifa Stars’, Bonifance Mkwasa, amesema kuwa uzoefu ndio tatizo dogo lililoonekana kuwashinda wachezaji wake, hivyo kushindwa kuibuka na ushindi kwenye mchezo huo. Mkwasa alisema wachezaji wake wameonyesha mchezo mzuri licha ya kuwa na tatizo la uzoefu, ambapo ni mara yao ya kwanza kucheza na timu kubwa ambayo inarekodi nzuri Afrika kuzidi wao. Alisema tangu mwanzo waliingia uwanjani kwa tahadhari kubwa kutokana na kufahamu kuwa wanaenda kucheza na timu ya aina gani, hali iliyoifanya timu kushindwa kufunguka mapema wakiogopa ingewagharimu. “Hawajawahi kuona Nigeria ikicheza ndiyo maana tuliingia kwa tahadhari kubwa na tukaamua kutumia mfumo wa kujilinda zaidi na kushambulia katikati katika kipindi cha kwanza, tuliamua kufunguka kipindi cha pili, tuliogopa kufunguka mapema kwani tungeweza kufungwa,” alisema. “Hatukupata matokeo ya kuridhisha lakini yanaonyesha mwanga mzuri wa kuwatumia vijana nimefurahi sana, wachezaji wangu wameonyesha mchezo mzuri licha ya kutengeneza nafasi nyingi na kushindwa kuzitumia,” alisema. Aliwapongeza vijana wake kwa uwezo waliouonyesha na kuyazingatia yale yote aliyowafundisha katika kipindi chote cha maandalizi yao, kuanzia hapa nchini hadi kwenye kambi yao nchini Uturuki. Mkwasa aliipongeza pia timu ya Nigeria kwa kuonyesha mchezo mzuri, kwani bila wao kufanya hivyo hata wao wasingeweza kufanya vizuri.  	2
879	Na NORA DAMIAN -DAR ES SALAAM ZIKIWA zimesalia siku tatu kabla ya kuzimwa kwa laini za simu ambazo hazijasajiliwa kwa mfumo wa alama za vidole, laini milioni 22.4 ziko hatarini kufungiwa. Awali Mamlaka ya Mawasiliano Tanzania (TCRA) ilitangaza kuwa Desemba 31 mwaka jana ingekuwa siku ya mwisho ya kutumika laini zisizosajiliwa kwa mfumo huo, lakini Rais Dk. John Magufuli aliongeza muda hadi Januari 20, mwaka huu. Rais Magufuli alisema anaongeza muda huo ili watu walioshindwa kusajili namba zao kwa sababu ya kuugua na wasiokuwa na namba ama vitambulisho vya taifa, waweze kumalizia mchakato huo.  Alisema muda huo ukiisha hakuna kisingizio chochote kitakachokubalika na kuiagiza TCRA kuzima laini zisizosajiliwa. Akizungumza na MTANZANIA jana, Kaimu Meneja Mawasiliano wa TCRA, Semu Mwakiyanjala, alisema hadi kufikia Januari 12 mwaka huu, laini zilizosajiliwa ni 26,170,137 sawa na asilimia 53.8 ya laini 48,648,864 zinazotumika nchini.  “Laini za simu 22,478,727 sawa na asilimia 46.3 bado hazijasajiliwa kwa mfumo wa alama za vidole,” alisema Mwakiyanjala. Takwimu zinaonyesha hadi Desemba 10 mwaka jana, laini zilizokuwa zinatumika zilikuwa 47,063,603 ambazo zinamilikiwa na watu milioni 21.1. TCRA ilisema zoezi hilo ni endelevu, hivyo kwa watakaositishiwa huduma za laini za simu wanaweza kuendelea na utaratibu wa usajili kwa lengo la kuzirudisha au kupata laini mpya. “Kwa watumiaji au waombaji wapya wa laini za simu, wataendelea kusajiliwa muda wote na usajili huo kwa kutumia kitambulisho cha taifa na kuhakikiwa kwa alama za vidole ni endelevu,” alisema Mwakiyanjala. TCRA pia ilisema kwa wanadiplomasia au taasisi ambazo hazijakamilisha usajili wa laini za simu au zinazotumika kwenye vifaa vyao vya mawasiliano, wanatakiwa waendelee kufuata utaratibu uliowekwa. Tangu Mei mwaka jana, Serikali ilizielekeza kampuni za simu kuanza usajili wa laini za simu kwa kutumia alama za vidole. Hata hivyo, usajili huo umekumbwa na changamoto nyingi kutokana na wananchi wengi kutokuwa na namba ama vitambulisho vya taifa. Katika maeneo mbalimbali nchini kumeshuhudiwa foleni kubwa za watu katika ofisi za Mamlaka ya Vitambulisho vya Taifa (Nida), wakihangaika kutafuta namba au vitambulisho huku wengine wakilalamikia kufuatilia bila mafanikio. WALIOPATA VITAMBULISHO, NAMBA Wakati akizungumza jijini Mbeya Aprili mwaka jana, Rais Magufuli alisema Watanzania milioni 14 ndio waliokuwa wamepata vitambulisho vya taifa. Aidha takwimu zilizotolewa Januari 2 mwaka huu na Mkurugenzi Mkuu wa Nida, Dk. Anold Kihaule, zinaonyesha watu milioni 7.6 tayari wana namba na kila siku mamlaka hiyo inaendelea kuzitoa sehemu mbalimbali nchini. Dk. Kihaule alitoa takwimu hizo wakati wa ziara ya Naibu Waziri wa Mambo ya Ndani ya Nchi, Hamad Yusuf Masauni, alipotembelea kituo cha kuchakata taarifa za waombaji nchi nzima kilichopo Kibaha mkoani Pwani. Masauni aliagiza kuongezwa idadi ya watumishi katika kituo hicho na saa za kufanya kazi hadi kufikia 16 ili kwenda sambamba na muda ulioongezwa na Rais Magufuli. Alisema katika vituo mbalimbali vya Nida wananchi wengi wamekuwa wakilalamikia kufuatilia vitambulisho bila mafanikio, licha ya kwamba wengine waliomba miaka mitatu iliyopita. Hata hivyo, wakati wa mkutano wa pamoja uliohusisha Nida, TCRA, Polisi na wawakilishi wa kampuni za mawasiliano Kanda ya Ziwa, Nida walisema licha ya kuwapo msongamano mkubwa katika ofisi zao, lakini hali hiyo inasababishwa na watu wenyewe kujiandikisha zaidi ya mara mbili kwa kutumia taarifa tofauti, hususan watumishi. Meneja wa Nida Kanda ya Ziwa, Raphael Manase, alisema watu wengi wanaofika vituoni wanagundulika taarifa zao si za kweli na wanaondolewa katika mfumo na wengine wamejisajili majina tofauti, wakiwamo watumishi wa umma na wastaafu ambao wana lengo la kukwepa madeni na vitu vingine. Katika mkutano huo, Meneja wa TCRA Kanda ya Ziwa, Francis Mihayo, alisema kama si agizo la Rais Magufuli kuongeza siku 20 za usajili, laini za simu ambazo zilitakiwa kuwa hewani ni 24,021,757 kati ya 48,321,949 zinazotumika  nchini. Alisema baada ya siku 20 zilizoongezwa, hawatakuwa na huruma tena kwa wale ambao wanatumia simu bila kukamilisha usajili wa laini kwa njia ya alama za vidole na kwamba zitaondolewa kwenye mfumo wa mawasiliano.	1
880	 Udhibiti wa Hifadhi ya Jamii (SSRA) imesema mabadiliko yaliyofanyika katika kanuni ya kikokotoo ya mafao ya uzeeni, yamelenga kumuongezea mstaafu mafao zaidi, kinyume na inavyodaiwa.Akizungumza na vyombo vya habari jana jijini Dar es Salaam, Mkurugenzi Mkuu wa SSRA, Dk Irene Isaka alisema mabadiliko ya kanuni kuhusu kikokotoo cha mafao ya uzeeni, yamemwongezea zaidi mafao mstaafu kuliko ilivyokuwa huko nyuma. Ni kwa bahati mbaya kwamba kumekuwa na baadhi ya wadau wameendeleza kampeni ya kupinga kanuni mpya ya kukokotoa mafao ya kustaafu, bila hata kuwa na taarifa sahihi na uelewa.“Fomula mpya ya kukokotoa mafao ya kustaafu na malipo ya pensheni imekuwa na tija zaidi kwa wachangiaji wa mifuko ya hifadhi ya jamii kwa kuongeza kiwango cha mafao ya chini na kuongeza kiwango cha pensheni ya kila mwezi,” alisema Isaka.Alisema kupitia kanuni mpya ya kukokotoa malipo ya uzeeni, wachangiaji wa chini waliokuwa wanapata kati ya Sh 20,000 na Sh 50,000 kwa mwezi sasa watapata zaidi ya Sh 100,000 kwa mwezi.Alisema nadharia ya kwamba kuja kwa kikokotoo kipya, kunawaibia wachangiaji wa mifuko ya pensheni pindi wanapostaafu, siyo ya kweli kwa sababu sasa wachangiaji wanapata zaidi ya asilimia 117 ya michango yao waliyochangia wakiwa kazini. Dk Isaka alisema SSRA ni mamlaka inayosimamia zaidi matakwa na haki za wachangiaji kwenye mifuko ya hifadhi ya jamii na kusema hawako tayari kuona fedha za wachangiaji zinaibiwa.“Kama kuna mtu yeyote anayependa ufafanuzi au kujua zaidi ni vizuri akawasiliana na SSRA kuliko kutoa taarifa za kupotosha kwa umma na kujenga hofu kwa wastaafu pasipo kuwa na msingi wowote,”alisema.Alisema mabadiliko mbalimbali yaliyofanyika katika sekta ya hifadhi ya Jamii, yalikuwa na lengo la kuhakikisha kwamba mwananchi au mwanachama, anayechangia katika mifuko ya hifadhi ya jamii wanafaidikia zaidi baada ya kustaafu.Dk Isaka alisema miongoni mwa maboresho yaliyofanywa kwenye sekta ya hifadhi ya jamii, ni kuongeza mikopo ya nyumba kwa wanachama, kuboresha mafao ya uzeeni kwa kuongeza pensheni ya kila mwezi na kuthaminishwa kwa pensheni ya mwezi.Maboresho mengine ni uanzishwaji wa fao la upotevu wa ajira, uanzishwaji wa fao la ugonjwa, kuweka kima cha chini cha mafao ya pensheni na kuboresha mafao ya warithi pindi mwanachama anapokufa.Mkurugenzi wa Sheria wa Mamlaka hiyo, Onorius Njole alisema hatua zote muhimu mpaka kufikia hatua ya utekelezaji, zimeshirikisha wadau wote muhimu, likiwemo Shirikisho la Vyama vya Wafanyakazi (TUCTA) na wengin	1
881	Nairobi, Kenya Rais wa Kenya, Uhuru Kenyatta, ameomboleza kifo cha mwanamuziki mkongwe nchini humo, Joseph Kamaru, akisema kifo chake ni pigo kwa sekta ya muziki wa Kenya. Kamaru (79), amefariki kwenye Hospitali ya MP Shah, alikopelekwa kutibiwa Jumatatu wiki hii baada ya kuanguka. Rais Kenyatta ametoa salamu zake za rambirambi kwa familia, jamaa, marafiki na mashabiki, akimuelezea mwanamuziki huyo maarufu kama mtaalamu mwenye ujuzi ambaye aliwahimiza na kukuza talanta za wanamuziki wengi wa Kenya. Lakini pia alisema marehemu Kamaru, alitumia talanta yake kama mwanamuziki kushughulikia maadili wakati akiwa bora katika burudani. “Ilikuwa baraka kwetu kama nchi kuwa na mtaalamu mwenye ujuzi ambaye alifanya jukumu kubwa katika kukuza muziki wa Kenya. Hakika tutakosa muziki wake wa elimu ambayo ilikuwa ya kipekee katika mambo mengi,” amesema Rais Kenyatta.  	0
882	" \   Na RAMADHAN HASSAN-DODOMA   	WAKATI Baraza Kuu la Uongozi la Chama cha Wananchi (CUF), likitoa maazimio yake ikiwemo kubariki kuvuliwa kufurushwa kwa kuvuliwa uanachama vigogo wake, wabunge wawili wa chama hicho wanashikiliwa na Jeshi la Polisi mkoani kwa tuhuma za kutishia kumuua mbunge mwenzao.   	Akizungumza na MTANZANIA jana Kamanda wa Polisi Mkoa wa Dodoma,  Lazarto Mambosasa, alisema kuwa wabunge hao wamehojiwa kutokana na tuhuma za kudaiwa kumtishia kumuua Mbunge wa Kaliua, Magdalena Sakaya (CUF).   	Viongozi hao wa CUF  wamekuwa na mvutano ndani ya chama kwa muda mrefu sasa na kupelekea kuzaliwa kwa makundi mawili likiwemo linalomuunga mkono Mwenyekiti anayetambuliwa na Msajili wa Vyama, Profesa Ibrahim Lipumba na lile linalomuunga mkono Katibu Mkuu wa chama hicho, Maalim Seif Sharif Hamad.   	Kamanda Mambosasa, alisema baada ya mahojiano na wabunge hao jeshi hilo liliwaachia huru ili waweze kuendelea na majukumu yao na kutakiwa kufika polisi pale watakapohitajika.   	“Ni kweli tumewahoji sababu kubwa ni kumtishia kumuua Mbunge mwenzao Sakaya ila tumewahoji tu na kuwaachia waendelee na shughuli zao,’’ alisema   	Akizungumzia Sakata hilo, nje ya Kituo cha Polisi, Katibu wa wabunge wa CUF,  Juma Kombo Hamad, ambaye pia ni Mbunge wa Wingwi, alisema wabunge hao walikamatwa kutokana na taarifa zilizotolewa na Sakaya kuhusu kutishiwa maisha ambapo alisema hayo ni masuala la kisiasa.   	“Haya ni mambo ya kisiasa tu yakataa vizuri na maisha yataendelea,’’ alisema Juma   	Jana Mwenyekiti wa Kamati ya Uongozi wa CUF, Julius Mtatiro alitangaza maazimio la kikao cha Baraza Kuu laUongozi lililoketi Visiwani Zanzibar ambapo kikao hicho kilibariki kuvuliwa uanachama kwa vigogo wake saba ambao, ni  Mohamed Habibu Mnyaa, Haroub Shamis, Mussa Haji Kombo, Khalifa Suleiman Khalifa."	1
883	 KAMA ulidhani Yanga inashinda Dar es Salaam tu, unajidanganya, inashinda kote hadi mikoani baada ya jana kuanza vyema mechi zake za mikoani kwa ushindi wa mabao 2-1 dhidi ya Mwadui katika mchezo wa Ligi Kuu soka Tanzania Bara uliochezwa jana kwenye uwanja wa Kambarage, Shinyanga.Ni mara ya kwanza inafanikiwa kukata ngebe za Kocha wa Mwadui, Ally Bizimungu baada ya msimu uliopita kushindwa kufanya hivyo, katika mechi mbili ya nyumbani na ugenini. Mabao ya Yanga yalifungwa na Haritier Makambo na Mrisho Ngassa huku la Mwadui likifungwa na Salim Aiyee.Ushindi huo unaipandisha Yanga hadi nafasi ya pili kwa pointi 29 na kuishusha Simba kwa muda inayotarajia kucheza leo ambapo ikiwa itashinda zitalingana pointi na kutofautiana uwiano wa mabao.Timu zote mbili zilianza mpira kwa kasi kipindi cha kwanza na Yanga ikapata bao la uongozi dakika ya tisa lililofungwa na Makambo baada ya kutengenezewa pasi na Paul Godfrey.Dakika ya 39 Aiyee akasawazisha baada ya kipa Klaus Kindoki kutema mpira kufuatia Abdallah Seseme kupiga shuti kali lililomshinda na mfungaji huyo akauwahi na kutumbukiza wavuni.Matokeo hayo yalidumu hadi mapumziko na kipindi cha pili Yanga ilirudi tena kwa kasi ambapo dakika ya 58 Ngassa akaifungia bao la pili, baada ya kupata pasi ya Feisal Abdallah.Huenda mabadiliko yaliyofanywa na benchi la Yanga yalisaidia kwa kiasi fulani. Alitolewa kipa Kindoki kipindi cha pili na kuingia Ramadhan Kabwili, Amis Tambwe na kuingia Raphael Daud na Gadiel Michael na kuingia Antony Mateo.	2
884	 KWA kipindi kirefu sasa, mchezo wa riadha hapa nchini umeendelea kuwa taabani. Umekuwa utamaduni wa kawaida kwa wanariadha wetu kurejea nchini mikono mitupu pale wanaposhiriki mashindano ya kimataifa. Yapo mengi yamekuwa yakitajwa kuwa sababu ya mchezo huo kuwa kwenye hali mbaya, ikiwamo maandalizi duni ambayo hufanywa na wanariadha kabla ya kushiriki mashindano ya kimataifa. Mara nyingi wanariadha wa Tanzania wamekuwa na maandalizi ya kulipua, yasiyoendana na ushindani uliopo kwenye mashindano ya kimataifa. MTANZANIA pamoja na wadau wengi wa michezo kiu yetu ni kuliona Shirikisho la Riadha Tanzania(RT), likiufufua mchezo huo ambao miaka ya nyumba ulilitelea sifa na kuitangaza vyema taifa letu nje ya mipaka yake.  Hata hivyo, yapo maswali ya kujiuliza, baada ya kusikika kwa kauli ya Katibu Mkuu wa RT, Wilhelm Gidabuday, ambaye hivi karibuni alisema  watahakikisha wanariadha wa Tanzania wanarudi na medali katika michuano ya Olimpiki itakayofanyika mwakani, Tokyo nchini Japan. Ni wazo zuri, hasa ikizingatiwa kuwa, wadau wa riadha hapa nchini wamechoshwa na utamaduni wa wanamichezo wao kuwa wasindikizaji kwenye mashindano ya kimataifa. Hata hivyo, ikiwa imebaki takribani miezi michache kabla ya kuanza kwa mashindano hayo, hali ya mchezo wa riadha bado hairidhishi kiasi cha kuanza kuziota medali. Hatukatai tunaweza kuambulia medali, lakini hofu yetu inaweza ikapatikana kwa kubahatisha na si kutokana na mipango thabiti ya RT. Kwa tathmini ya haraka, inaweza kutuchukua hata zaidi ya miaka 10 na kuufanya mchezo wa riadha kufikia anga za majirani zetu Kenya, Ethiopia na Jamaica, si jambo la kipindi kifupi. Bado changamoto za mchezo wa riadha ni nyingi mno na zinatakiwa kutolewa macho na si kuanza kuziweka akilini medali za Tokyo. Kwa sasa, riadha si miongoni mwa michezo inayopewa nafasi kubwa katika shule zetu, mwamko ni mdogo katika ngazi za chini, pia viwanja vyenye ubora wa kimataifa ni tatizo sugu. Kama changamoto hizo zitafanyiwa kazi, basi mchezo wa riadha hapa nchini utakuwa umepiga hatua kuliko kushinda medali 10 za Tokyo bila mipango thabiti. Pia, kutokana na uwepo wa miundombinu inayosapoti maendeleo ya mchezo huo, kutakuwa na mwendelezo wa mafanikio ya wanamichezo wetu kwenye michuano ya kimataifa. Kama Tanzania itafanikiwa kunyakua medali mwakani ikiwa na kasoro hizo, hilo halitatugfanya tuwe na imani ya kuvuna nyingine mwaka 2024. Tutabaki kutegemea bahati na si mipango thabiti inayoweza kutumiwa na mwanariadha mwingine yeyote wa Tanzania kushinda medali. Kwa upande mwingine, RT kabla hawajafikiria mipango hiyo ya Olimpiki wanatakiwa kupigania maandalizi ya mashindano ya kimataifa yalio mbele, ili Watanzania waweze kuwa na imani na wanariadha wao. Watanzania wengi wana hamu ya kuona medali zinapatikana kwamba katika mashindano ya riadha ya Dunia yatakayofanyika Septemba, kisha ‘All Africans Games’(Michezo ya Afrika) ambayo itakayofanyika Agosti. Tunafahamu mashindano hayo ni makubwa na yana ushindani, hivyo RT inatakiwa kutafuta namna ya| kuwasaidia wanaridha ili waweze kuvuna medali katika mashindano hayo.	4
885	 Agizo hilo lilitolewa jana na katibu tawala mkoa wa Shinyanga, Abdul Dachi wakati akizungumza na watumishi wa halmashauri ya Shinyanga pamoja na madiwani. Alisema mfumo huo utasaidia kuongeza mapato ya Serikali na kupunguza athari mbalimbali ikiwemo wizi utokanao na matumizi mabaya ya hundi.Katibu tawala alisema mfumo wa kielektroniki umeleta mafanikio makubwa kwenye halmashauri mbalimbali ambazo zimeanza kuutumia, na kutaka halmashauri za mkoa huo kubadilika kwa kutumia mfumo huo.Kwa upande wake mkurugenzi mtendaji wa halmashauri hiyo Kiomoni Kibamba alisema watahakikisha wanazingatia agizo lililotolewa, ikiwa ni jitihada za kuongeza mapato na kuondoa changamoto zilizopo, huku akiwaomba madiwani na watendaji kushirikiana kwa pamoja katika kuleta maendeleo.Naye mwenyekiti wa halmashauri hiyo, Ngassa Mboje alipongeza hatua hiyo ya kuanza kukusanya mapato kwa njia ya kielektroniki.Pia mwenyekiti huyo aliitaka serikali kusaidia kufuatilia makampuni ambayo yameomba kufanya utafiti wa madini lakini sasa imekuwa ni miaka mingi utafiti huo hauishi na badala yake wanachukua mali na kuacha mashimo.	5
886	NA ABDUCADO EMMANUEL, DAR ES SALAAM NYOTA wa Chelsea anayecheza kwa mkopo Fiorentina, Mohamed Salah, alitumia dakika tisa juzi usiku kuiongoza timu yake ya Taifa ya Misri kuiua Taifa Stars mabao 3-0. Stars iliweza kuhimili vishindo vya Misri kwa takribani dakika 60 za mwanzo za mchezo huo wa Kundi G, kuwania kufuzu fainali za Mataifa ya Afrika (Afcon) 2017 nchini Gabon. Lakini Salah, aliyekuwa nyota wa mchezo huo, aliweza kupiga kona safi dakika ya 60 iliyozaa bao la kwanza lililofungwa na beki wa Sporting Lisbon, Rami Rabia, aliyetumia uzembe wa kipa Deogratius Munishi ‘Dida’. Dida alitokea vibaya mpira huo wa kona na Rabia alikwenda juu hewani na kupiga kichwa kilichojaa wavuni. Makali ya Salah yalizidi kuitesa Stars, hasa upande wa kushoto wa beki, Oscar Joshua, ambaye dakika ya 65 alifanya uzembe wa kumpasia adui. Misri ilitumia vema nafasi hiyo na kuandika bao la pili lililofungwa kwa kichwa na mshambuliaji wa Zamalek, Basem Morsi, kufuatia pasi safi ya juu ya Salah. Bao la tatu la Misri lilifungwa na Salah dakika ya 69, baada ya kugongeana vizuri na Mohamed Elneny na winga huyo kuunyanyua mpira juu (chipping) uliopishana na Dida na kujaa wavuni. Kipigo hicho kinaifanya Stars kuburuta mkia Kundi G, linaloongozwa na Misri, Nigeria ikifuatia baada ya kuifunga Chad mabao 2-0, inayokamata nafasi ya tatu. Stars inakabiliwa na mechi ngumu Jumamosi hii ya kufuzu Mataifa ya Afrika kwa Wachezaji wa Ndani (Chan) dhidi ya Uganda ‘The Cranes’, itakayofanyika kwenye Uwanja wa Amaan, visiwani Zanzibar. Makocha watema cheche Kocha mkongwe nchini, Abdallah Kibadeni ‘King’, aliliambia MTANZANIA jana kuwa hakuna kocha mgeni atakayeweza kuisaidia Stars kutoka kwenye mfumo huu wa soka uliopo nchini. “Mimi tokea inaondoka nchini hapa nilijua haiwezi kuifunga Misria kwao, kama ingetokea ingekuwa ni maajabu ya Mungu. “Kocha wa Stars, Mart Nooij, hawezi kutusaidia chochote, anastahili kufukuzwa kutokana na mwenendo mbaya wa timu na kocha siku zote anahukumiwa kutokana na matokeo ya uwanjani,” alisema. Kocha huyo wa zamani wa Simba alisema kitakachoiokoa Stars kwa sasa ni makocha takribani watatu wazawa kuwekwa pamoja na kufanya kazi ili kuiokoa Stars. Akizungumzia mechi ijayo dhidi ya Uganda, alisema: “Tunaweza tukafanya vizuri kwenye mechi, cha muhimu ni kujipanga tu kwani Uganda ni timu ambayo hatujazidiana sana.” Naye kocha Fred Minziro hakutaka kuzungumza sana na kusema kwa ufupi kuwa: “Misri ni timu ya kiwango cha juu, tulistahili kufungwa, cha msingi kilichobakia ni kujipanga kwa mechi zinazokuja, kwani bado mechi zipo nyingi.” DRFA nao wapasuka Chama cha Soka Mkoa wa Dar es Salaam (DRFA), nao wamepokea kwa masikitiko matokeo hayo, huku wakibainisha kuwa benchi la ufundi la timu hiyo lazima liangaliwe upya. Mwenyekiti wa DRFA, Almasi Kasongo, alisema jana: “Naamini kuwa kikosi hicho kina wachezaji wazuri na wenye uwezo, lakini wamekuwa wakikosa mbinu za kufanya vizuri kwenye timu ya Taifa, hasa kwenye safu ya ushambuliaji, ikilinganishwa na uwezo wanaouonyesha kwenye michuano ya ligi wakiwa na klabu zao.” Hata hivyo, Kasongo amesema licha ya Stars kuanza vibaya, bado nafasi ipo ya kujipanga upya na kwa kuanzia lazima uwezo wa benchi la ufundi uangaliwe upya. “DRFA inaamini kuwa TFF ina uwezo wa kutafuta mwarobaini wa kutibu tatizo la matokeo mabaya kwa Starz, bila kumuonea mtu aibu,” alimalizia Kasongo. Kocha wa Stars, Mart Nooij, mpaka sasa ameiongoza Stars kwenye mechi 17, imefungwa mechi nane, sare sita na ushindi mechi tatu, yakiwa ni matokeo mabaya sana kwenye rekodi yake, tofauti na watangulizi wake, Jan Poulsen na Kim Poulsen (wote raia wa Denmark) na Mbrazil Marcio Maximo. Wakati huo huo, Stars inatarajiwa kurejea jijini Dar es Salaam leo ikitokea Misri. Kwa mujibu wa Ofisa Habari wa Shirikisho la Soka Tanzania (TFF), Baraka Kizuguto, kikosi cha Stars kitawasili jijini saa 7 mchana kwa Shirika la Ndege la Ethiopia. Baada ya kuwasili, timu hiyo inatarajiwa kuelekea visiwani Zanzibar kati ya Alhamisi na Ijumaa tayari kwa mchezo wao dhidi ya Uganda wa kuwania tiketi ya fainali za Kombe la Mataifa ya Afrika kwa wachezaji wa ndani (CHAN), uliopangwa kufanyika Juni 20, mwaka huu.	2
887	 WIZARA ya Kilimo, Maliasili, Mifugo na Uvuvi katika Serikali ya Mapinduzi Zanzibar (SMZ) imewataka wafugaji wa majongoo ya pwani, kuendelea na ufugaji wenye tija, kwa kuwa kuna soko la uhakika nje ya nchi.Waziri wa Kilimo, Maliasili, Mifugo na Uvuvi, Rashid Ali Juma ameyasema hayo wakati anajibu swali la nyongeza la Mwakilishi wa Kuteuliwa na Rais, Yahya Abdul Wakil aliyetaka kujua kuhusu ufugaji wa majongoo na soko lake nje ya nchi likoje?Juma amesema Wizara imeanza kuwahamasisha wafugaji wa majongoo ya pwani, kuendeleza ufugaji huo wenye tija.Alitaja juhudi zinazochukuliwa na wizara kwa sasa ni pamoja na kuzalisha vifaranga vya majongoo kwa ajili ya kusambazwa kwa wafugaji.Amesema kituo cha kutotoa vifaranga kilichopo Maruhubi, kimeanza uzalishaji wa mayai ya majongoo na kuwataka wafugaji kuchangamkia fursa hiyo.''Mheshimiwa Spika napenda kuwajulisha wafugaji wa majongoo ya pwani kwamba tumeanza kuzalisha vifaranga ambavyo vitasambazwa kwa wafugaji mbalimbali,'' amesema.Amesema soko la majongoo ya pwani, lipo la uhakika katika nchi za Asia na hiyo ni moja ya fursa nyingine kwa wafugaji kupiga hatua kubwa ya maendeleo.''Juhudi hizo lengo lake kubwa kuwawezesha wafugaji wa mazao ya pwani kupiga hatua kubwa ya kiuchumi na kujipatia kipato kitakachosaidia kuendesha maisha yao,'' amesema.	5
888	 MKURUGENZI wa Chama cha Wanahabari Wanawake Tanzania (Tamwa), Rose Reuben (pichani) ametwaa Tuzo ya Wanawake katika uongozi iliyotolewa na World Women Leaders Congress (WWLC) jijini Dar es Salaam juzi.Tuzo hizo zilitolewa kwa wanawake viongozi wa Afrika Mashariki walioleta mabadiliko katika jamii, walioibua vipaji, wanawake mifano ya kuigwa na wenye uthubutu kutoka taasisi na mashirika mbali mbali ya binafsi na serikali kutoka katika ukanda wa Afrika Mashariki. Wanawake viongozi kutoka Tanzania, Kenya, Uganda, Rwanda na Burundi walitunukiwa tuzo hizo kutokana na vigezo vya ushindi vilivyowekwa.Akizungumzia tuzo hiyo, Reuben alisema tuzo hiyo inawatia moyo wanawake wengine kufanya bidii zaidi kwani kuna watu wanawakubali na wanaweza kuzitunuku kazi zao. “Wanawake wanaweza kuwa viongozi wazuri, tuzo hii inaeleza kuwa uongozi wa wanawake unakubalika, hii ni tuzo ya dunia, kumbe ulimwengu umekubali kuwa wanawake wanaweza kuwa viongozi,” alisema.Aliongeza: “Jamii kwa ujumla ikubali kuwa wanawake wanaweza kuwa viongozi. Wanahabari wafanye kazi zao kwa kujiamini, kazi zao zikajulikana na wasikatisshwe tamaa na kitu chochote.” Wengine waliotwaa tuzo hizo kutoka Tanzania ni Mkurugenzi Mtendaji na Mwanzilishi wa Taasisi ya Maofisa Watendaji Wanawake Tanzania, Emma Kawawa.Tuzo hizo zinatolewa ili kuhamasisha wanawake viongozi katika sekta za umma na binafsi, kutambua mafanikio ya wanawake kikanda na kidunia na kuwatia moyo wanawake vijana kushika nafasi za mbali mbali za uongozi.	1
889	 SERIKALI imeanza kutekeleza programu ya kuwashirikisha wananchi wa mikoa minane inayopitiwa na Mradi wa Bomba la Mafuta Ghafi kutoka Hoima nchini Uganda hadi Tanga, ili watumie fursa mbalimbali za mradi huo.Hayo yalielezwa na Waziri wa Nchi, Ofisi ya Waziri Mkuu, Sera, Bunge, Kazi, Vijana na Ajira na Wenye Ulemavu, Jenista Mhagama wakati akitoa maelezo ya ziada kwa swali lililoulizwa na Mbunge wa Msalala, Ezekiel Maige (CCM).Jenista alisema tayari wameshaanza kutekeleza programu hiyo kwenye mikoa minane ili wananchi watumie fursa mbalimbali za mradi huo katika kujiletea maendeleo ya uchumi na kuwasihi wabunge wanaotoka katika mikoa hiyo kushiriki kikamilifu kuwahamasisha wananchi kushiriki kwenye programu hiyo na kujifunza fursa za bomba.“Nimthibitishie mbunge na Bunge kwa ujumla kuwa mradi wa bomba la mafuta ambalo ni muhimu kwa ajira na uchumi wa nchi, Ofisi ya Waziri Mkuu inatekeleza programu ya local content (ushirikishwaji wananchi) katika mikoa yote minane ili wananchi wetu waweze kutumia fursa za mradi wa bomba la mafuta, Hili si kwa mradi wa bomba la mafuta pekee, Ofisi ya Waziri Mkuu imeshatoa mwongozo wa ushirikishwaji wa Watanzania katika miradi ya kimkakati na ambayo ni mikubwa ya kipaumbele ili wananchi wetu waweze kutumia fursa za miradi hiyo kujiletea maendeleo,”alisema.Mikoa inayonufaika na programu hiyo ambayo wananchi wanahamasishwa kuchangamkia fursa mbalimbali kama sehemu ya uwezeshaji kiuchumi ni Tanga, Kagera, Shinyanga, Geita, Tabora, Singida, Dodoma na Manyara.Awali, Naibu Waziri wa Nishati, Subira Mgalu alisema ujenzi wa kiwanda cha kuunganisha na ‘ku-coat’ mabomba utaanza mara tu baada ya kukamilika kwa utaratibu wa kuthaminisha na kutwaa ardhi na kukabidhiwa wakandarasi wa ujenzi.Mgalu alikuwa akijibu swali la msingi la Maige kwa niaba ya Waziri wa Viwanda na Biashara. Katika swali lake, Maige alitaka kujua ambazo zimefikiwa katika ujenzi wa kiwanda cha kuunganisha na ‘ku-coat’ mabomba katika mji mdogo wa Isaka, katika mradi huo mkubwa wa bomba la mafuta ghafi. Akijibu swali hilo, Mgalu alisema kwa sasa utaratibu wa utwaaji ardhi uko katika hatua ya mwisho na unatarajia kukamilika mapema Julai mwaka huu.	1
890	KLABU ya Yanga SC imesajili wachezaji wawili wapya, kipa Mkenya Farouk Shikalo na beki Mtanzania, Ally Mtoni ‘Sonso’ ambao wapo na timu zao za taifa kwenye Fainali za Kombe la Mataifa ya Afrika AFCON 2019 zinazoendelea nchini Misri. Picha zimevuja wachezaji hao wawili wakiwa na kiongozi wa Yanga SC wanasaini mikataba mjini Cairo ikiwa timu zao zimetoka kukutana katika mchezo wa Kundi C. Shikalo, kipa wa Bandari ya Mombasa na Sonso beki wa Lipuli FC ya Iringa wote walikuwa benchi kama wachezaji wa akiba timu zao zikimenyana katika mchezo wa Kundi C AFCON 2019, Kenya wakiibuka na ushindi wa 3-2. Yanga SC ilivutiwa na Shikalo baada ya kumuona kwenye michuano ya SportPesa Super Cup akiwa na Bandari, wakati Sonso ilikumbana naye katika Ligi Kuu ya Tanzania Bara. Pamoja na wawili hao, kuna taarifa Yanga SC pia ilikuwa inawania saini ya wachezaji mwingine wa akiba wa Taifa Stars, kipa Metacha Boniface Mnata. Wawili hao wanafanya idadi ya wachezaji wapya waliosajiliwa Yanga hadi sasa kufika 12, kati ya hao wane tu ndiyo wazawa ambao mabeki Sonso, Ally Ally kutoka KMC ya Kinondoni, viungo Abdulaziz Makame kutoka Mafunzo ya Zanzibar na Mapinduzi Balama kutoka Alliance FC ya Mwanza. Wengine wote ni wageni ambao ni Sadney Urikhob kutoka Namibia, Lamine Moro kutoka Ghana, Juma Balinya kutoka Uganda, Issa Bigirimana, Patrick Sibomana wote wa Rwanda, Mustapha Seleman kutoka Burundi na Maybin Kalengo kutoka Zambia.	2
891	 RAIS wa Shirikisho la Soka Barani Afrika, CAF, Ahmad Ahmad aliyewasili nchini na ujumbe wake, wametembelea Bonde la Ngorongoro mkoani Arusha, huku wakisifu juhudi za uhifadhi zinazotekelezwa Tanzania.Hii ilikuwa ni mara ya kwanza kwa kiongozi huyo wa CAF kuzuru vivutio vya Tanzania kwa kutembelea Kanda ya Kaskazini hususan Mamlaka ya Hifadhi ya Bonde la Ngorongoro.Ahmad Ahmad yupo nchini wakati huu Tanzania ikiwa mwenyeji wa fainali za Soka za Afrika kwa Vijana chini ya umri wa miaka 17 zitakazofikia tamati Jumapili ya Aprili 28 Mwaka huu.Kwenye ziara hiyo Rais wa CAF ameambatana na viongozi wengine wakiwemo Wallace Karia ambaye ni Rais wa Shirikisho la Miguu Tanzania (TFF), Danny Jordan ambaye ni Rais wa Shirikisho la Soka Afrika ya Kusini, kiongizi wa zamani wa chama cha soka nchini, Leodgar Chila Tenga pamoja na wadau mbalimbali wa michezo.Baada ya kuwasili kwenye kiwanja cha ndege cha Manyara na kupokelewa na mwenyeji wake Kamishna Mkuu wa Uhifadhi wa Mamlaka ya Ngorongoro Dakta Fredy Manongi na baadae kupelekwa hadi Lango Kuu la Loduare linalotumika kuingia kwenye Mamlaka ya Ngorongoro.Baada ya kutembelea Bonde la Ngorongoro, Alhamisi mchana pamoja na mvua kubwa iliyokuwa inanyesha, Ahmad Ahmad alisema ni mara yake ya kwanza kufika eneo hilo na anatazamia kurudi tena nchini wakati mwingine maalum kwa utalii ili aweze kujionea mambo mengi mengine ya kustaajabisha.Vile vile Rais huyo wa CAF ambaye ni raia wa Madagasca alieleza kuridhishwa na mwenendo wa mashindano ya fainali za vijana zinazoendelea Dar es Salaam licha ya hamasa ndogo ya mashabiki kufika viwanjani.Miaka minne iliyopita wachezaji wakongwe wa timu ya Real Madrid kutoka Hispania pia walitembelea bonde hilo la Ngorongoro.	2
892	 MSICHANA Mtanzania Caroline Kyara (19) anashikiliwa na Polisi mjini Mazini, nchini Eswati zamani ikijulikana kama Swaziland, kwa tuhuma za kumuua kwa kumchoma kisu mama yake mzazi, Amina Kyara (55), baada ya kunyimwa funguo za gari.Tukio hilo lilitokea kati ya Oktoba 2 na Oktoba 5, mwaka huu, katika maghorofa ya Mfuko wa Taifa wa Hifadhi za Jamii (SNPF), ambako ndiko nyumbani kwa Amina na familia yake ya watoto watatu ambapo binti huyo ni mtoto wa mwisho.Taarifa zinasema kuwa mume wa Amina alikuwa Mtanzania Profesa wa Chuo Kikuu nchini Eswati aliyefariki dunia miaka 16 iliyopita na kuzikwa Tanzania na wakati huo alimuacha mwanawe ambaye sasa ni mtuhumiwa akiwa na miaka mitatu.Naibu Msemaji wa Polisi mjini Mazini (DPICO), Nosipho Mnguni alithibitisha tukio hilo na kusema wanamshikilia binti huyo huku taarifa zaidi zikisema Amina atasafirishwa kuja Tanzania kwa ajili ya maziko yatakayofanywa eneo alikozikwa mumewe.Akizungumzia tukio hilo, Mkurugenzi wa Idara ya Afrika, wa Wizara ya Mambo ya Nje na Ushirikiano wa Afrika Mashariki, Balozi Grace Mujuma alisema amesikia taarifa hizo ila wanafuatilia tukio hilo ili kupata taarifa rasmi.Vyombo vya habari nchini Eswati vimeripoti tukio hilo huku vikiwanukuu baadhi ya majirani na ndugu wa Amina kuwa mtuhumiwa alikuwa mwanafunzi wa Chuo Kikuu cha Eastern Mediterranean nchini Uturuki, akisoma Shahada ya Uchumi Mwaka wa Pili.Mashuhuda wa tukio hilo walisema, siku ya tukio ilikuwa pia ndiyo siku ya binti huyo kurudi chuoni, hivyo alijiandaa na kumtaka mama yake ambaye alikuwa Mwalimu wa Shule ya Msingi St Joseph ampeleke uwanja wa ndege tayari kwa safari yake ya kurejea chuoni, ila mama yake alimwambia ameshamuita dereva teksi ampeleke.Hata hivyo, inadaiwa kuwa binti huyo aliendelea kung’ang’ania mama yake ampeleke au ampe funguo za gari aende lakini mama yake alikataa na kumwambia asubiri kwani dereva teksi ameshaitwa na yuko karibu. Ilidaiwa kuwa baada ya mama yake kusema hivyo, mtuhumiwa aliondoka kwa hasira na kwenda jikoni kisha akarejea na kisu na kumchoma mama yake na kusababisha kifo chake.Baada ya tukio, mashuhuda akiwepo dereva teksi ambaye alikuwa ameshafika, alisema mtuhumiwa alijifungia ndani na kuvua nguo zote, tukio ambalo hakuna aliyefahamu kwa nini alifanya hivyo, ndipo walipopiga simu Polisi kutoa taarifa na kisha polisi kufika na kuchukua mwili wa marehemu na mtuhumiwa huyo.“Tulitaka kumuokoa mama dhidi ya ukatili wa binti yake, lakini ilikuwa bahati mbaya kwani nilichelewa kidogo na wakati huo mama alianguka chini huku damu zikivuja kutoka kwenye sehemu ya jeraha la kisu,” alisema dereva huyo ambaye jina lake halikupatikana mara moja.Vyanzo vya habari nchini humo vinasema kuwa baada ya kifo cha mumewe miaka 16 iliyopita, mama huyo ambaye alikuwa mwalimu kitaaluma, aliamua kuendelea kuishi nchini humo kwa ajili ya kuweza kuwasomesha watoto wake ambao kwa wakati huo wawili walikuwa wakubwa kiasi na mtuhumiwa alikuwa na miaka mitatu. Taarifa zinasema kuwa familia inaendelea na vikao kupanga siku ya kumuaga marehemu nchini humo kabla ya kusafirishwa kuja Tanzania kwa ajili ya maziko.	1
893	" 	Na Mwandishi Wetu-DAR ES SALAAM      	MWILI wa gwiji wa habari nchini, Chrysostom Rweyemamu maarufu ‘Mwalimu’ (64), unatarajiwa kuagwa leo nyumbani kwake Mbweni   Dar es Salaam.   	 Rweyemamu alifariki dunia Jumamosi saa 2:30 usiku katika Hospitali  ya Taifa Muhimbili (MNH),   kwa mujibu wa maelezo ya daktari kwa watoto na mke wake ambao walijulishwa taarifa za kifo hicho juzi alfajiri walipokwenda kumjulia hali.   	Ratiba iliyotolewa na familia jana  ilieleza kuwa shughuli za kumuaga zitaanza saa 4.00  asubuhi nyumbani kwake   ambako viongozi na wanahabari mbalimbali wanatarajiwa kushiriki.   	  Mhariri Mtendaji Mkuu wa Kampuni ya New Habari (2006) Ltd, ambao ni wachapishaji wa magazeti ya Mtanzania, Bingwa, Dimba na The African,  Absalom Kibanda, alisema jana kuwa shughuli hiyo itafanyika  saa 4 hadi 5 asubuhi kwa kuwa na ibada fupi nyumba kwa marehemu Mbweni kwa Masanja.   	“Baada ya ibada fupi mwili wa marehemu utapelekwa Kanisa Katoliki Mbweni ambako baada ya ibada  itakayoanza saa 5 hadi 6, mwili utasafirishwa kwend wilayani Muleba mkoani Kagera kwa mazishi yatakayofanyika keshokutwa,” alisema Kibanda   	Alisema Rweyemamu   alikuwa akisumbuliwa na uvimbe tumboni  kwa kama wiki tatu hivi kabla ya kulazwa Ijumaa katika Hospitali ya Taifa Muhimbili ambako alifanyiwa upasuaji, kabla ya  hali yake kubadilika baadaye na akafariki dunia Jumamosi usiku.   	Akizungumzia msiba wa baba yake, mtoto mkubwa wa marehemu, George Chrysostom alisema kilikuwa kifo cha ghafla kwa sababu hadi   wanaondoka   Muhimbili Jumamosi jioni  hali ya baba yakr ilikuwa ikiendelea vema.   	Alisema   baba yake alikuwa akizungumza vizuri  baada ya kufanyiwa upasuaji wa kuondoa uvimbe tumboni.   	“Baba alikuwa mzima na alikuwa akizungumza na hata kuwatambua watu wote waliokuwapo pale na aliweza kwenda kuoga vizuri  jioni ya jana (juzi) kabla ya wao kuondoka,” alisema George.   	Alisema kwa mujibu wa maelezo waliyopewa na daktari aliyekuwa akimtibu, baba yake kabla ya kufikiwa na mauti alianza kupata shida ya kupumua ghafla hatua iliyosababisha daktari aliyekuwa akimhudumia kuitwa   kujaribu kuokoa maisha yake lakini haikuwezekana.   	Alisema daktari aliwaeleza kwamba upo uwezekano mkubwa kwamba  marehemu alipata tatizo la damu kuganda katika mapafu hali iliyosababisha apate mshituko wa moyo uliochukua maisha yake.   	Mtoto huyo wa marehemu alisema   mwili wa baba yake unatarajiwa kusafirishwa leo kwenda kwao, Kishanda katika Kijiji cha Iyunga Wilaya ya Muleba mkoani Kagera ambako mazishi yatafanyika keshokutwa.   	Mwalimu Chrysostom Rweyemamu ameacha mjane na watoto watatu wa kiume.   	Marehemu Chrysostom Rweyemamu, alijiunga na Kampuni ya New Habari (2006) Ltd, Oktoba mwaka 1999 wakati huo ikijulikana kama Habari Corporation na kuwa Mkurugenzi wa Taasisi ya Maarifa Media Trust. (MAMET)   	Jana wanahabari mbalimbali wakongwe waliowahi kufanya kazi na marehemu Chrysostom, walikuwapo nyumbani kwake,  wakiwamo Jenerali Ulimwengu, Dk. Gideon Shoo, John Bwire na Mayage S. Mayage.   	Kabla ya kukutwa na umauti, Jumamosi ya wiki iliyopita marehemu alifanyiwa upasuaji wa uvimbe  siku ya Ijumaa na hali na alitoka vizuri katika upasuaji huo na kuamka salama lakini hali yake ilibadilika baadaye.   	Mwakyembe amlilia   	Waziri wa Habari,, Utamaduni, Sanaa na Michezo, Dk. Harrison Mwakyembe, amesema amepokea kwa mshtuko kifo cha mwanahabari Chrysostom  Rweyemamu kwa sababu  anamfahamu gwiji huyo wa habari kutokana na uhodari wake katika masuala ya habari.   	“Ninapenda kutoa salamu zangu za pole kwa Kampuni ya magazeti ya New Habari (2206) Ltd, familia, ndugu, jamaa na marafiki na wana tasnia ya habari   na watanzania wote nchini. Ninawaomba muwe wavumilivu katika kipindi hiki kigumu cha kuondokewa na gwiji huyu wa habari,” alisema Dk. Mwakyembe katika taarifa yake.   	Hadi mauti yanampata marehemu Chrysostom,  alikuwa Mhariri wa Mafunzo wa Kampuni ya New Habari (2006) Ltd."	1
894	Na MWANDISHI WETU-DAR ES SALAAM MATAJIRI wa klabu ya soka ya Yanga, wameanza kufanya kufuru ya usajili kwa kukibomoa kikosi cha mahasimu wao Simba, baada ya kukubali kumpa dau la Sh milioni 50 mshambuliaji wao, Ibrahim Ajib. Licha ya kufanikiwa kutetea ubingwa wa Ligi Kuu Tanzania Bara kwa mara ya tatu mfululizo, Yanga ilikuwa ikiwania saini ya straika huyo kwa muda mrefu ili aweze kuichezea msimu ujao pamoja na michuano ya kimataifa. Tangu hekaheka za usajili zimeanza baada ya Ligi Kuu kumalizika, Yanga ilikuwa kimya kutokana na kukosa jeuri ya kuwanasa wachezaji waliotakiwa na Kocha Mkuu wa timu hiyo, Mzambia George Lwandamina. Habari za uhakika zilizopatikana kutoka chanzo chetu ndani ya Yanga, zinadai kuwa jana Ajib alikutana na matajiri hao na kufanya mazungumzo ambayo yalifikia hatua nzuri na kukubali kusaini miaka miwili kucheza mitaa ya Jangwani. Inadaiwa kuwa licha ya vigogo hao kukataa kujihusisha na masuala ya soka kwa sasa, wameamua kurudi kundini kuisaidia klabu hiyo baada ya kukwama katika mchakato wa usajili ili kukiimarisha kikosi hicho. “Ajib amefikia hatua nzuri ya kujiunga na Yanga baada ya mazungumzo yao ya jana kwenda vizuri, hivyo tutegemee mambo mazuri,” kilieleza chanzo hicho. Wakati Yanga ikifikia hatua nzuri na nyota huyo wa Simba, chanzo chetu kimedai kuwa kiungo mahiri wa kimataifa wa Rwanda, Haruna Niyonzima, anatarajia kutua nchini leo kwa ajili ya kusaini mkataba mpya wa kuichezea timu hiyo. Niyonzima ambaye ni kipenzi cha mashabiki wa Yanga kutokana na uwezo aliouonyesha kwa kipindi alichoichezea timu hiyo, pia anawindwa vikali na Simba ambao wanadaiwa kufanya naye mazungumzo kwa nyakati tofauti. Kama kiungo huyo atasaini Yanga, ni wazi kwamba watani wao wa jadi Simba watakuwa wamekwamishwa katika juhudi zao za kutaka kumnasa. Wakati huo huo, Yanga imefanikiwa kumsainisha mkataba wa miaka miwili beki wa timu ya Jang’ombe Boys, Abdallah Haji Shaibu ‘Ninja’. Yanga imemnasa mlinzi huyo anayeimudu vyema kucheza kama beki wa kushoto ili asaidiane na Mwinyi Haji, kwani mkongwe Oscar Joshua yupo mbioni kutemwa.  	2
895	" WAZIRI Mkuu Kassim Majaliwa amezitaka taasisi mbalimbali zinazofanya shughuli zake kwa ushirikiano na wanafunzi vyuoni kufanya kazi kwa karibu na Serikali za wanafunzi hao ili kukabiliana na kero mbalimbali zinazowakabili wawapo vyuoni.Aliyasema hayo Jijini Dar es Salaam wakati wa ufunguzi wa mkutano wa kwanza wa Jumuiya ya wanafunzi wa Taasisi za Elimu ya Juu (TAHLISO) ambapo pamoja na mambo mengine alisema lengo lake ni kuona elimu inayotolewa kwa wanafunzi hao inakuwa yenye tija.Alisema taasisi za elimu ya juu zina mchango mkubwa katika maendeleo ya taifa hivyo ni muhimu kuhakikisha elimu inayotolewa vyuoni inawajenga wahitimu kuwa viongozi wa baadae huku akigusia umuhimu wa uzalendo kwa wanafunzi hao.Alisema taasisi ambata zinazofanya kazi kwa karibu na wanafunzi ikiwemo Bodi ya Mikopo(HESLB),Baraza la Taifa la Vyuo vya Ufundi (NACTE), Tume ya Vyuo Vikuu Nchini ( TCU),Bima ya Afya ya Taifa(NHIF) zinapaswa kuwa karibu na Serikali za wanafunzi kwa lengo la kutatua changamoto za mara kwa mara zinazojitokeza vyuoni.Hatua hiyo ilitokana na malalamiko kutoka TAHLISO waliyoyawasilisha mbele ya Waziri Mkuu kuhusu usumbufu mbalimbali wanaoupata kutoka katika taasisi hizo na hivyo kuzorotesha malengo yao wawapo."" Hatutarajii kuona wanafunzi wakipata tabu wawapo vyuoni, tunawataka muwe karibu na Serikali za vyuo vyao ili kuona wanatimiza malengo yao pasipo shaka yoyote na hili litawezekana endapo kila taasisi itawajibika kikamilifu"" alisema Majaliwa.Alisema endapo taasisi hizo zitaweza kulisimamia kwa ukaribu suala hilo kwa kiasi kikubwa zitakuwa zimesaidia elimu inayotolewa vyuoni kuwa na tija na hivyo kutimiza malengo ya serikali ya utoaji elimu kama ilivyotarajiwa.Aidha Waziri Mkuu alisema kuna kila sababu kwa mitaala inayotumika katika ufundishaji vyuoni kuhakikisha inatatua tatizo la soko la ajira ili kuwawezesha wahitimu kujifunza ujasiriamali ili pindi wanarudi mitaani waweze kuanzisha shughuli zitakazowasaidia kujiingizia kipato.""Vyuo vya Tanzania visilale, kuna wasomi wengi wanaoweza kukaa na kuandaa mitaala mbalimbali itakayoweza kufanya mapitio katika mitaala vyuoni na kutoa matokeo bora yatakayowezesha kuleta tija katika maendeleo ya taifa letu"" alisema Waziri Mkuu.Aidha Majaliwa alilitaka Shirikisho hilo la wanafunzi kwenda kuwa mabalozi wazuri katika mambo mbalimbali yanayofanywa na Serikali ikiwemo ya ujenzi wa miradi inayoendelea kufanyika nchini.Alisema miradi mingi ya kimaendeleo inayoendelea kutekelezwa na Serikali inafanywa kwa ajili ya watanzania wote na kwamba ili jamii na wanafunzi vyuoni waweze kuelewa TAHLISO ina nafasi nzuri ya kuhakikisha inawapa elimu.""Kikubwa hakikisheni mnaendelea kusimamia nidhamu,maadili na uadilifu vyuoni kama ilivyojitokeza katika miaka ya hivi karibuni na kutoa ishara kuwa wameelewa majukumu yaliyowapeleka Vyuoni"" alisema Majaliwa.Aidha alivionya vyuo vyote nchini kuacha kutumia fedha za mikopo zinazotolewa kwa ajili ya wanafunzi na kuziingiza katika miradi yao huku akisisitiza kuwa Serikali haitosita kuwachukulia hatua za kisheria ikiwemo kuwafuta kazi.Awali Mwenyekiti wa TAHLISO Peter Niboye mbalimbali na kupongeza hatua mbalimbali zinazofanywa na Serikali kuboreshaji wa elimu nchini, taasisi hiyo itahakikisha inaendelea kuwaunganisha wanafunzi wa vyuo vyote nchini kutimiza majukumu yao vyuoni.Alisema usimamizi na maboresho ambayo Serikali inaendelea kuyafanya katika elimu, ujenzi wa miundombinu na maeneo mengine, yanatoa ishara kuwa imejipanga kuhakikisha inaleta ustawi bora kwa maendeleo ya taifa."	1
896	" TAASISI ya Teknolojia Dar es Salaam (DIT) imeahidi kuisaidia Shule ya Kijeshi ya Ulinzi wa Anga Tanga (SKUA) kuandaa mtaala wa uhandisi umeme na masuala ya rada.Kaimu Mkuu wa Chuo Taaluma na Mafunzo, Dk Ezekiel Amri ameieleza timu ya wakufunzi walifika DIT leo kuwa, ujumbe huo umekwenda sehemu sahihi kwa kuwa DIT wamebobea katika katika sekta hiyo.""Nataka niwahakikishie kwamba mlipokuja kupata msaada ni sehemu sahihi kabisa na sisi tunaahidi kuwasaidia ili muweze kufanikiwa katika hilo. DIT kwa hapa nchini tumebobea hasa na mitaala yetu ni bora,"" amesema Dk Ezekiel.Mkuu wa Mradi wa Kituo Cha Umahiri wa Tehama Cha Kikanda kijulikanacho kama RAFIC katika mradi wa EASTRIP, Joseph Matiko amesema fedha za mradi huo zinaweza kukisaidia chuo hicho cha kijeshi kupata mtaala wake.""Kwa upande wa mradi mimi nitawasikisha hilo ili muweze kupata msaada wa fedha, pia mnaweza kusema wataalamu mnaowahitaji kutengeneza wataalamu wa kuandaa mtaala huo hii ni kuonesha kwamba sisi kama DIT tuko tayari kuwasaidia,"" amesema Dk Matiko.Kepten Hassan Mwendwa amesema kuwa lengo la kuamua kuandaa mtaala huo ni baada ya wanajeshi wengi wamesomea mambo mbalimbali yakiwemo ya uhandisi umeme lakini tatizo wanapotoka nje ya jeshi hawana vyeti vinavyotambulika.""Kama tunavyojua wataalamu mbalimbali wanaohitajika wapo jeshini lakini tatizo ni kwamba mafunzo yetu ni ya kijeshi, tunapokua nje ya jeshi hatuna vyeti vinavyotambulika hivyo tukaona tuanze na hili kwa kutengeneza mitaala ili wataalamu wasome na kuhitimu kama wanavyofanya katika vyuo vingine,"" amesema Kepten Mwendwa.Amesema jeshini wana wataalamu wa kutosha, vifaa vya kutosha ambavyo vitawasaidia katika mafunzo hayo na kwamba uzuri ni kwamba jeshini wanajifunza zaidi kwa vitendo.Kepteni Faida Sibora ameshukuru kwa niaba ya Jeshi la Ulinzi la Wananchi Tanzania kwa msaada walioupata kutoka DIT na kuahidi kuendelea kushirikiana. DIT imejipambanua katika kutoa utaalamu ambao unatatua matatizo katika jamii na kutoa wataalamu wa hali ya juu katika kutimiza azma ya serikali ya kufikia uchumi wa kati kupitia viwanda."	1
897	 NAIBU Waziri wa Maji, Juma Aweso amemsimamisha kazi Mkurugenzi wa Mamlaka ya Maji Wilaya ya Misungwi (MIWASA), Charles Kampuni, baada ya kupokea malalamiko kutoka kwa wananchi wakati wa mkutano wa hadhara uliofanyika kwenye viwanja vya Old Misungwi.Aweso amesema sababu nyingine ya kumsimamisha kazi mkurugenzi huyo kunatokana na kusuasua kwa mradi wa maji wa Ihelehe uliopo katika Kijiji cha Nyamgo’mango.Amesema mradi huo ni wa muda mrefu tangu mwaka 2014 lakini mpaka leo haujaweza kukamilika huku wakazi wa Misungwi wakikabiliwa na kero ya maji kwa muda mrefu.Mradi wa Ihelele upo chini ya Mkandarasi Shanxi Construction Engineering Cooperation and Mineral Company na mpaka sasa serikali imeshatoa Sh bilioni 1.2.Mbunge wa Misungwi, Charles Kitwanga amemuomba Naibu Waziri Aweso kuwasaidia katika ujenzi wa visima katika kata ya Kijima, Isesa, Fella na Igenga ili wakazi wa Misungwi mapate huduma ya maji.	1
898	 UKOSEFU wa maji katika zahanati kongwe ya Ikowa wilayani Chamwino, unachangia watumishi kukimbia kituo hicho ambacho kwa sasa kimebakiwa na mtumishi mmoja.Akitoa kilio cha wananchi mbele ya Mbunge wa Chilonwa, Joel Mwaka mkazi wa kijiji cha Ikowa, Samweli Mtembwele alisema kwa muda mrefu kijiji chao hakina maji jambo linalofanya watumishi wa serikali kuanza kukimbia huku akiomba serikali kusaidia upatikanaji wa maji.“Kusema ukweli, hali ya maji ni mbaya hapa kijijini, ninavyozungumzia watumishi wawili wa zahanati wamekimbia na tunahudumiwa na mmoja ambaye anaishi mbali ili kufuata huduma maji. Hatua ya mtumishi huyo kuwa mbali, kunatufanya kukosa huduma nyakati za usiku, kama umepata dharura basi ujue unakwenda hospitali na utakutana na mlinzi tu,” alisema.Naye, Yusta John alisema ukosefu wa maji katika zahanati hiyo kunafanya wanawake wanaokwenda kujifungua wanalazimika kwenda na maji. “Tatizo ni kubwa kwa wanawake wanaokwenda kwenye zahanati kwa ajili ya kujifungua maana unatakiwa kwenda na maji kwa ajili ya huduma,” alisema. Juzi Mwaka alifanya ziara jimboni kwake na kutembelea vijiji vya Mulebe, Ikowa, Makoja na Msalamalo akiwa ameongozana na Mhandisi wa Maji wa Wilaya ya Chamwino, Godfrey Mbabaye na kukutana na kilio cha maji kila kona.Naye, mjumbe wa serikali ya kijiji, Rosemary Mbezi alisema tatizo la maji katika kijiji hicho limechangia gharama za maisha kupanda kwa wananchi. “Hapa kuna mtu amechimba kisima na anauza maji kwa Sh 200 kwa ndoo yenye ujazo wa lita 20. Familia moja inatumia wastani wa Sh 2,000 kwa siku kwa ajili ya maji, hivyo kutumia Sh 60,000 kila mwezi, kwa mwananchi wa kawaida hawezi kumudu gharama hizo,”alisema. Akijibu hoja za wananchi, Mwaka aliahidi kushughulikia tatizo la maji kwa kulifikisha suala hilo kwa mamlaka husika.“Nimesikia kilio chenu nitashughulikia suala hili kwa karibu, hili na ukosefu wa maji kwenye zahanati nitalifikisha mamlaka husika ili wananchi waweze kupata huduma za afya zilizo salama,” alisema. Aidha, akiwa katika kijiji cha Msamalo, Mwaka alisema wakati wowote kuanzia wiki hii wataalamu wataanza kuchimba kisima katika eneo ambalo walibaini kuna maji ya kutosha.	1
899	Na MWANDISHI WETU-DAR ES SALAAM  WANAWAKE wengi hivi sasa wako shakani kutokana na tishio la saratani ya shingo ya kizazi ambayo ndiyo inaongoza kwa kushambulia kundi hilo. Takwimu za mwaka 2010 kutoka Shirika la Afya Duniani, (WHO) zinasema kwa Tanzania wastani wa wanawake 6,241 huugua saratani ya shingo ya kizazi kila mwaka na 4,355 kati yao hupoteza maisha. Takwimu za mwaka jana za Taasisi ya Saratani ya Ocean Road (ORCI), zinaonyesha idadi kubwa ya wagonjwa waliolazwa katika taasisi hiyo ni wanawake na tatizo kubwa linalowakabili ni saratani ya shingo ya kizazi. Kulingana na takwimu hizo saratani ya shingo ya kizazi ndiyo inaongoza kwa kushambulia wanawake kwa asilimia 33. Shingo ya kizazi (Cervix) ni sehemu ya kizazi kati ya uke na mji wa mimba ambayo ina kazi ya kupitisha mbegu za kiume kuelekea katika mji wa uzazi na hatimaye mirija ya uzazi ili kupevusha yai. Kazi nyingine ya shingo ya kizazi ni kupitisha damu ya hedhi na pia ni mlango anapopitia motto wakati wa kuzaliwa. Mkuu wa Idara ya Kinga wa Taasisi ya Saratani ya Ocean Road (ORCI), Dk. Crispin Kahesa, anasema saratani ya shingo ya kizazi ni aina ya saratani inayoshambulia seli/shembechembe zilizoko ndani ya ngozi laini inayozunguka shingo ya kizazi. “Tafiti zinaonyesha kwa asilimia kubwa saratani hii ya shingo ya kizazi inasababishwa na kirusi kiitwacho Human papilloma virus (HPV) ambacho huenezwa kwa njia ya kujamiiana. “Shingo ya kizazi inachukua nafasi kubwa kwa kinamama na kwa hapa Ocean Road ndio saratani inayoongoza kwa wanawake,” anasema Dk. Kahesa. TABIA HATARISHI Anasema kuna tabia au hali hatarishi ambazo zinachangia mtu kupata saratani ya shingo ya kizazi. Kuanza ngono katika umri mdogo (chini ya miaka 18); “Msichana anayejihusisha na ngono katika umri mdogo ana hatari ya kuweza kupata kirusi cha HPV kutokana na tabia hiyo ya ngono na hivyo anakuwa kwenye hatari kupata saratani hii,” anasema. Dk. Kahesa anasema tabia nyingine hatarishi ni kujamiiana na mtu mwenye wapenzi wengi, ambapo mwanamume yupo kwenye hatari ya kusambaza kirusi hicho kwa wanawake alionao kwenye mahusiano ya kimapenzi endapo mmoja wa wanawake ana kirusi cha HPV. Uvutaji wa sigara pia unaweza kumuweka mwanamke kwenye hatari ya kupata saratani ya shingo ya kizazi. Hii ni kutokana na kemikali iliyopo katika moshi wa sigara, mfano wa kemikali hizo ni benzini ambayo inasafirishwa kwa njia ya damu na hivyo inaweza kusababisha saratani sehemu yeyote ile ya mwili ikiwemo shingo ya kizazi. Tabia zingine hatartishi ni matumizi ya mafuta mengi kwenye chakula au kula vyakula vyenye mafuta kwa wingi, kutokula mboga za majani na matunda na upungufu wa kinga mwilini. “Shida ni kwamba hivi vitu havikai kimoja kimoja, unakuta mvuta sigara huyo huyo anafanya uasherati na hatari inaongezeka kunapokuwa na visababishi vingi,” anasema Dk. Kahesa. DALILI Dk. Kahesa anasema saratani ya shingo ya kizazi huanza na kuendelea kwa muda mrefu bila kuonyesha dalili zozote. Hata hivyo anasema kuna dalili ambazo zinaweza kujitokeza wakati ugonjwa upo katika hatua za mwisho ambazo ni pamoja na kutokwa damu isiyo ya hedhi ukeni, kutokwa na damu ukeni baada ya kujamiiana na kutokwa na damu ukeni kwa wanawake waliokwisha kukoma hedhi. Anazitaja dalili zingine kuwa ni damu inayochanganyikana na majimaji ya uke, matone ya damu au damu kutoka kipindi kisicho cha hedhi, kutokwa na majimaji au uchafu ukeni wenye harufu mbaya na wakati mwingine ukiwa umechanganyika na damu. Vilevile mtu anaweza kupata maumivu wakati wa kujamiiana, maumivu chini ya tumbo, nyonga na kiunoni, kukojoa mkojo wenye damu, kupitisha mkojo na haja kugbwa kwenye uke na upungufu wa damu. NAMNA YA KUGUNDUA “Vipimo vya uchunguzi vinavyofanyika ni pamoja na Pap Smear, kipimo hiki ni rahisi na hakina madhara yoyote. Inashauriwa kufanya kipimo hiki mara moja kwa mwaka,” anasema. Kwa mujibu wa Dk. Kahesa, kipimo kingine ni Colposcopy ambacho hutumia darubini kuangalia chembechembe/seli zilizo ndani ya ngozi inayozunguka shingo ya uzazi. Anasema matibabu ya saratani hutolewa kulingana na hatua ya ugonjwa ambapo ugonjwa ukiwa hatua za mwanzo huweza kutibika kabisa ingawa kuna uwezekano wa kujirudia. “Hatua za mwanzo za ugonjwa huu huwa haziwezi kupona kabisa, kinachofanyika mara nyingi ni kutoa matibabu yanayotuliza dalili na maumivu na kumuwezesha mgonjwa kuishi vizuri,” anasema. Anasema huduma za matibabu hutolewa kwa kufanya upasuaji katika hatua za mwanzo za ugonjwa, mionzi, dawa za saratani ama mionzi pamoja na dawa za saratani. NAMNA YA KUJIKINGA Anasema mtu anaweza kujikinga na saratani ya shingo ya kizazi kwa kupata chanjo ya ‘Human Papilloma Visur’, kuepuka ngono katika umri mdogo, kuwa na mwenzi mmoja mwaminifu, kuepuka kuvuta sigara, kufanyiwa uchunguzi wa saratani hiyo angalau mara moja kwa mwaka, tiba kamilifu ya magonjwa ya ngono (STI) na kupunguza mafuta mengi kwenye chakula. “Saratani tiba yake ni gharama, mgonjwa anatibiwa muda mrefu na kama kina mama wengi wenye miaka 40 bado wanategemewa waisaidie famila lakini unakuta wanaugua saratani. “Tusisubiri mtu aumwe, mwelekeo mkubwa iwe ni kwenye kukinga zaidi, tuanze kwa mtu mmoja mmoja, tupeane elimu tujue madhara. Watu wengine wanatumia vitu bila kupima faida na madhara watakayoyapata. “Kwa saratani zinazotolewa chanjo watu wajitokeze wapate chanjo, na kama wote tukiwazuia tutakuwa tumewaokoa kina mama 1600 hadi 1700 kwa mwaka ambao ni wengi sana. Watu wafanye uchunguzi mapema kuepuka kuona wagonjwa wakiwa katika hatua za mwisho,” anasema Dk. Kahesa. Hivyo wanawake wanapaswa kuwa makini na kuepuka vitendo vinavyoweza kusababisha au kuchochea magonjwa mbalimbali ukiwemo ugonjwa huo.	3
900	Na NORA DAMIAN -DAR ES SALAAM MWENYEKITI wa Chama cha ACT Wazalendo, Maalim Seif Sharif Hamad, ameyaomba mashirika na taasisi za fedha duniani kusaidia nchi zinazoendelea kwakusimamisha kwa mwaka mmoja malipo ya madeni ili fedha zinazookolewa zitumike kukabili virusi vya corona. Pia ameshauri watu wote ndani walio katika hatari ya ugonjwa wa corona, wapimwe kuzuia kusambaa kwa maambukizi.  Akizungumza jana, alisema iwapo mashirika ya kimataifa yatakubali, fedha zitakazookolewa zitasaidia kujenga mfumo wa afya utakaosaidia watu masikini na kurejesha hali ya uchumi katika hali ya kawaida.  “Mataifa mengi hasa ya Afrika yanatumia fedha nyingi kuhudumia madeni yao hasa ya nje. Iwapo taasisi kama Benki ya Dunia (WB) na Shirika la Fedha la Kimataifa (IMF)na nchi zilizoendelea zitasimamisha kutaka kulipwa riba ya madeni haya, nchi zetu zinazoendelea zitapata nafuu na kupata fedha za kusaidia kukabiliana na virusi vya corona,” alisema Maalim Seif. Maalim Seif pia alishauri Serikali zote kuchukua hatua za dharura za kupunguza makali ya kiuchumi kwa wananchi.  “Kila mmoja wetu anayejiita kiongozi ana wajibu wa kumlinda mwananchi maskini anayeteseka na kadhia hii. “Ipo haja kubwa ya kujipanga, kwamba iwapo tutafikia kipindi cha kuwataka watu wabaki majumbani je, tutawasaidia vipi kujikimu kwa angalau mahitaji yao ya msingi hasa chakula?” alihoji. Kwa mujibu wa Maalim Seif, kwa Zanzibar theluthi moja ya pato la taifa inategemea utalii na asilimia 80 ya mapato ya fedha za kigeni yanatoka kwenye sekta hiyo ambayo sasa imeathiriwa na corona. Alisema watu wengi hasa vijana waliokuwa wanategemea kuongoza watalii ili kupata vipato vyao kwa sasa hawana shughuli ya kufanya.  “Wafanyakazi wa hoteli na migahawa wapo nyumbani hawana kazi, wasafirishaji kuanzia madereva wa taxi,  daladala na hata marubani wa ndege za watalii sasa wapo nyumbani kwa sababu shughuli zimesimama,” alisema. Alisema licha ya kuwapo mipango ya kupunguza msongamano wa wafanyakazi katika ofisi za Serikali, alihoji iwapo kuna sera ya Shirika la Afya Ulimwenguni (WHO) ya kuwashawisha watu kubaki majumbani na kuepuka misongamano au mikusanyiko isiyo na ulazima. “Nchi kubwa duniani zinapoteza maelfu ya raia wao kutokana na kuzidiwa uwezo kwa mifumo yao ya afya na hospitali, ikiwa hali ni hivyo kwa nchi hizo tajiri zenye fedha itakuwaje ugonjwa huu ukifikia katika nchi kama yetu?” alihoji.  UPIMAJI KWA JAMII Maalim Seif alisema kufunga mipaka ya bandari na uwanja wa ndege ni hatua moja lakini kuna haja ya kuanza kufanya upimaji kwa jamii.    “Kwa wenzetu mashirika yote ya kimataifa ya afya watusaidie Zanzibar na Tanzania kwa ujumla katika kuanzisha mifumo bora na ya haraka ya kuwapima wale walio katika hatari ya ugonjwa wa corona.  “Mifano ya nchi za wenzetu waliofanikiwa kwa kiasi kikubwa hadi sasa kukabiliana na corona imeonyesha upimaji katika jamii ni msingi mkubwa wa kupambana na adui huyu corona,” alisema Maalim Seif. Pia aliwaasa wananchi kuzingatia maelekezo yanayotolewa na wataalamu kwa kuepuka mikusanyiko na kupunguza watu wanaokutana nao. “Nawaomba sana msipuuze ushauri wa watalaamu wa kukaa umbali wa angalau mita mbili kutoka mtu na mtu.  “Hata kama corona haitokuathiri wewe, ukishindwa kufuata ushauri wa wataalamu utakuwa ndani ya hatari ya kuwadhuru wenzako, marafiki, ndugu, jamaa, wazee, watoto, mke, au mume. “Jiulize, utakwenda kusema nini mbele ya muumba wako pale itakapodhihirika kuwa wewe ndiye uliyekuwa chanzo cha madhila na misiba ya wenzako? Tuchukue tahadhari na tufuate tunayoelekezwa,” alisema. Aliwasihi wananchi kufuata maelekezo ya wataalamu ili kuzuia nchi kupata maambukizo makubwa kwani uwezo wa kuyakabili ni mdogo, hivyo ufumbuzi ni kujikinga.  “Kama kila Mzanzibari na kila Mtanzania atafuata maelekezo ya wataalamu wa afya kwa usahihi tutapunguza maambukizo kwa kiasi kikubwa na kuushinda ugonjwa huu.  “Tukifanya uzembe hospitali zetu ambazo hali yake tunaijua wenyewe hazitakuwa na uwezo wa kukabiliana na wingi wa wagonjwa na hivyo, watu wetu wengi watapoteza maisha yao,” alisema. 	1
901	 WAKUU wa nchi mbalimbali Afrika wamesema bara hilo limepoteza shujaa mkubwa wa harakati za ukombozi wa bara hilo, Robert Mugabe (pichani) na kutaka uzalendo na umoja wake uendelee kuenziwa huku Rais wa Afrika Kusini, Cyril Ramaphosa akitumia muda huo kuomba radhi kwa vurugu walizofanyiwa wageni Waafrika nchini mwake.Aidha, Rais wa Zimbabwe, Emmerson Mnangagwa amesema nchi hiyo imefunga rasmi suala la mgogoro wa ardhi akisema kamwe nchi hiyo haitafanya marekebisho ya sheria ya ardhi, na ardhi iliyopo ni ya Wazimbabwe na itatumika kwa ajili ya maendeleo yao na sio vinginevyo. Viongozi hao wametoa kauli hizo jana kwenye Uwanja wa Mpira cha Rufaro jijini Harare kwenye shughuli ya mazishi ya kitaifa ya aliyekuwa Rais wa Zimbabwe, Komredi Mugabe, na kutoa heshima zao kwa mwili wake. Zaidi ya marais wa sasa 10 walishiriki wakiwamo pia marais wastaafu wa Afrika na wawakilishi kutoka mataifa mbalimbali ambao walimzungumzia Mugabe kama kiongozi shujaa na mwanamapinduzi wa kweli wa Afrika. Baadhi ya marais hao ni Uhuru Kenyatta wa Kenya, Edgar Lungu wa Zambia, Filipe Nyusi wa Msumbiji, Dk Hage Geingob wa Namibia, Teodoro Nguema wa Equatorial Guinea, Ramaphosa, Andy Rajoelina wa Madagascar, Peter Mutharika wa Malawi, Joao Laurenco wa Angola na Brahim Ghali wa Jamhuri ya Kiarabu ya Sarhawi.Akitoa salamu za rambirambi, Rais Ramaphosa alilazimika kuomba radhi kutokana na mauaji na vurugu wanazofanyiwa Waafrika nchini humo, baada ya kuanza kuzomewa aliposimama kutoa salamu zake.“Niombe radhi kwa kilichotokea Afrika Kusini dhidi ya Waafrika wenzetu, ni kweli kilichofanyika kimekwenda kinyume na makubaliano ya Umoja wa Afrika ambao waasisi wake akiwemo marehemu Mugabe alisisitiza tuwe kitu kimoja na tushikamane,” alisema Rais Ramaphosa.Aliongeza, “Tukio lile ni baya na hata nyie mmelisema hapa kwa ujumbe wenu na mimi niko nakubaliana na nyie, tunalifanyia kazi kuhakikisha jambo hilo halitokei, sisi sio wabaguzi tunapenda wageni na tunaalika watu mbalimbali kuja kuwekeza hii ndio njia ya kumuenzi Mugabe kiongozi wetu shujaa.”Naye Rais Uhuru Kenyatta akimzungumzia Mugabe, alisema Afrika imepoteza kiongozi aliyekuwa alama ya ukombozi na mwenye uzalendo na nchi yake lakini pia kwa bara zima.“Tumempoteza alama ya kweli ya ukombozi wa bara letu, Mugabe alikuwa mstari wa mbele kusema matatizo ya Afrika na alipigania kupatikana kwa suluhu yake, kilichobaki ni sisi viongozi wa sasa kumuenzi mema yake kwa kuungana kuweka maslahi ya wananchi wetu na bara letu, hii ndio nje pekee ya kumuenzi,” alisema Uhuru. Akizungumzia kifo cha Mugabe na suala la ardhi, Rais Mnangagwa alisema mti mkubwa wa Afrika umedondoka na bara zima liko kwenye majonzi na ili kumuenzi shujaa huyo, Zimbabwe itaendelea kuheshimu mabadiliko ya matumizi ya ardhi yaliyofanywa na Mugabe na kamwe nchi hiyo haitafanya marekebisho ya sheria ya ardhi.“Zimbabwe kamwe haitafanya marekebisho ya sheria ya ardhi , ardhi yote ni ya Wazimbabwe na sio vinginevyo, na katika kumuenzi baba yetu Mugabe tutaheshimu maamuzi aliyoyafanya kuhusu umiliki wa ardhi na kamwe hatutabadilika,” alisisitiza Rais Mnangagwa aliyewahi kuwa Makamu wa Rais wa Mugabe.Aidha, aliitaka jumuiya ya kimataifa kuondoa vikwazo vya kiuchumi nchi hiyo kwani imeshasema wazi ardhi yake itatumika kwa maendeleo, na wameshachukua hatua kadhaa kufanya mapinduzi ya kiuchumi. Pia aliishukuru Jumuiya ya Maendeleo Kusini mwa Afrika (SADC) na Umoja wa Afrika (AU) kwa kuwa mstari wa mbele kusimama nao na kutaka vikwazo dhidi yao viondolewe.Akimzungumzia Mugabe, alisema Bara la Afrika lilikuwa limebakiwa na waasisi wawili wa ukombozi ambao ni Mugabe na Rais wa zamani wa Zambia, Kenneth Kaunda na sasa Mugabe ameondoka na amebaki mmoja.“Kwa kweli tunasikitika kuondokewa na kiongozi wa ukombozi wa bara letu walikuwa wamebaki wawili yeye na Kaunda sasa Kaunda kabaki mwenyewe, Mugabe kaenda kuungana na waliom tangulia kama akina hayati Mwalimu Julius Nyerere, Nelson Mandela na wengine wale waasisi wa ukombozi wa Afrika,” alisema Mnangagwa.Naye Makamu wa Rais wa Tanzania, Samia Suluhu Hassan aliyemwakilisha Rais John Magufuli, alisema Tanzania inalia pamoja na Wazimbabwe, na msiba huo ni wa bara lote na Mugabe alifanya mengi yaliyoacha alama. “Tanzania iko na nyie, tunalia pamoja marehemu Mugabe atakumbukwa daima kwa mema aliyofanya kwa nchi yake, lakini pia kwa Bara la Afrika, alikuwa kiongozi mwenye utu na uzalendo wa kweli,” alisema Samia.Kwa upande wake, Rais Nguema alisema Mugabe alikuwa mpigania haki za binadamu na mwanaharakati wa kweli wa ukombozi hivyo mchango wake kamwe hautasahaulika. Wakati Rais Jamhuri ya Kiarabu ya Sahrawi, Brahim Ghali alisema Mugabe atakumbukwa kwa mchango wake wa ukombozi wa Afrika alisema alikuwa kiongozi shujaa wa uhuru na mwenye utu wa kweli.“Mugabe alikuwa kiongozi mwenye utu,alichukua jambo kama lake na hata sisi watu Sahrawi ametusaidia sana kwenye mgogoro wa mipaka, daima tutamkum buka,” alisema Ghali.Naye Mwakilishi wa Cuba, Casa Ines- Maria alisema Mugabe alikuwa kiongozi mzuri mwenye kujenga uhusiano bora na mataifa mengine rafiki na kwamba uhusiano wake na marehemu Fidel Castro ulianza zamani na kwamba hadi leo unaendeleo baina ya nchi hizo.Mwakilishi wa China, Hou Xi Jou alisema Rais Xi Jinping ametuma salamu za rambirambi na kusema Mugabe alitoa mchango mkubwa katika kuhimiza urafiki kati ya China na Zimbabwe na kati ya China na Afrika.Marais wastaafu wa Afrika waliohudhuria ni Kaunda, Jerry Rawlings wa Ghana, Thabo Mbeki na Jacob Zuma wa Afrika Kusini, Joseph Kabila wa Jamhuri wa Kidemokrasia ya Congo (DRC) na Olusegun Obasanjo wa Nigeria.Mugabe (95) aliyeitawala Zimbabwe kwa miaka 37 kati ya 1980 hadi 2017 alipoondolewa madarakani kwa msaada wa jeshi, alifariki dunia wiki iliyopita nchini Singapore alikokwenda akipatiwa matibabu.Serikali ya Zimbabwe na familia yake imesema maziko yake yatafanyika kwenye Makaburi ya Mashujaa katika Kiwanja cha Mashujaa wa Taifa. Aidha, tarehe rasmi ya maziko haijafahamika na sherehe za kimila za kumuaga zitafanyika kijijini kwake na hiyo ni kwa mujibu wa taafira za familia.	1
902	RAMADHAN HASSAN MBUNGE wa Viti Maalumu, Zainab Katimba (CCM) amependekeza mbakaji apewe adhabu ya kuhasiwa ili asije akarudia tena kosa kama hilo ambalo linaleta ukatili mkubwa kwa wanawake na watoto kutokana na kuwaathiri. Lakini Mwanasheria Mkuu wa Serikali (AG), Profesa Adelardus Kilangi, amesema kuruhusu adhabu ya kuhasiwa kwa watuhumiwa wa makosa ya ubakaji na ulawiti ni kuvunja katiba ya nchi na kwamba adhabu zilizopo zinajitosheleza. Alisema ibara ya 13 ibara ndogo ya 6 ya katiba inasema ni marufuku kwa mtu kuteswa, kuadhibiwa kwa kinyama au kupewa adhabu zinazomdhalilisha hivyo pendekezo hilo likichukuliwa ni kuvunjwa kwa katiba. Kauli hiyo aliitoa bungeni jana wakati akijibu swali la nyongeza la Katimba (CCM), ambaye alisema kuna changamoto kubwa sana ya ukatili wa wanawake na watoto kwenye masuala ya ubakaji wakati Katiba ya Jamhuri ya Muungano wa Tanzania inataka kuwahakikishia usalama Watanzania wote. Katimba alisema kwenye makosa ya ubakaji kama ilivyoainishwa kwenye kifungu cha tano cha Sheria ya Sexual offences ya mwaka 1998 ambayo imeenda kufanya marekebisho ya kifungu cha 130 cha sheria ya adhabu ya ubakaji. ”Kigezo au masharti ya kuthibitisha kosa la ubakaji ni mpaka yule aliyebakwa athibitishe kwamba kulikuwa na kuingiliwa, na mazingira hayo ni magumu sana katika utaratibu wa kawaida kuthibitisha kwamba mtu amekuingilia, hasa kwa watoto. “Je, Serikali haioni katika mazingira haya kwamba kufanyike marekebisho ya sheria ili vigezo vya kuthibitsiha au kuthibitisha kosa la ubakaji ipunguzwe kiwango chake ili kusiwe na haja ya kufanya hivyo sababu watoto sio rahisi kwao kuweza kuthibitisha jambo kama hilo na mazingira yaangaliwe ili kuweza kutoa haki? “Serikali haioni kwamba kuna haja ya kuongeza adhabu kwa wale watakaothibitika kwamba wamefanya kosa la ubakaji ili adhabu yao iwe kali ili kuhakikisha kwamba makosa haya ya ubakaji yanakwisha ili watu waogope?” aliuliza Katimba. Alitolea mfano kuwa Serikali haioni kwenye kosa la ubakaji, mbakaji apewe adhabu ya kuhasiwa ili asije akarudia tena kosa kama hilo ambalo linaleta ukatili mkubwa kwa wanawake na watoto kutokana na kuwaathiri. Akijibu maswali hayo, Waziri wa Katiba na Sheria, Dk. Augustine Mahiga alisema kuwa wameondoa baadhi ya vigezo vilivyokuwepo hasa watoto kutoa ushahidi wenyewe na kuachia mahakama uamuzi wa busara na wa kitaalamu kuweza kutoa ushuhuda huo kama kitendo hicho kimetokea. Alisema kuwa kwa sasa kuna mfumo wa kutazama na kuboresha mfumo mzima wa kesi za jinai likiwamo suala la ubakaji na kama itatoa mapendekezo yatafuatana na adhabu. ”Lakini niwaambie kweli kwamba kwenye makosa haya adhabu ambazo zipo mpaka sasa ni kali na inafika mpaka miaka 30 na limejadiliwa bungeni, hivyo kama itabidi kuongeza adhabu hizo baada ya marekebisho na mapitio ya sheria hizi ninashauri kwamba Bunge hili likae na tushauriane kwakuwa linahitaji uamuzi wa kisheria,” alisema Dk. Mahiga. Akitoa majibu ya nyongeza, Profesa Kilangi alisema sheria inayohusu mambo ya jinai ilipopitishwa mojawapo ya masuala iliyoyaondoa kwenye sheria ya ushahidi ilikuwa ni kifungu kinachoeleza ni lazima kuonyesha ishara fulani zilizosalia baada ya tendo la ubakaji jambo ambalo lilikuwa linadhalilisha. Alisema mwisho ni lazima hayo yote yafuate misingi ya sheria za jinai, kwamba lazima kuomba kuthibitisha pasipo kuacha shaka na kwamba anayetuhumiwa asituhumiwe au kupewa adhabu isivyo sahihi. ”Na kwenye hili suala la kuongeza adhabu tayari sheria ile imeiongeza adhabu imekuwa kali sana ambayo ni miaka 30, sasa hili pendekezo la kuhasiwa lina tatizo moja, litatupelekea kuvunja katiba. “Kwa sababu ibara ya 13 ibara ndogo ya 6 inaeleza kwamba ni marufuku kwa mtu kuteswa kuadhibiwa kwa kinyama au kupewa adhabu zinazomdhalilisha, kwahiyo tukichukua pendekezo la kuhasiwa linatupeleka tena kwenye upande mwingine ambapo tutavunja katiba kwakuwa adhabu zilizopo zinajitosheleza,” alisema Profesa Kilangi. Naye, Waziri wa Afya, Maendeleo ya Jamii, Jinsia, Wazee na Watoto, Ummy Mwalimu alisema hata ziwepo sheria kali kiasi gani, matatizo ya ubakaji nchini hayataisha kutokana na kuwa ni suala la malezi. Aliwataka wazazi, walezi na jamii kutimiza wajibu wa malezi na ulinzi wa watoto huku akitolea mfano kuwa kuna watoto wanabakwa miezi mitatu bila mzazi kujua, hivyo kuwataka wawakague, wawaulize na kuwafuatilia ili waeleze matatizo wanayopata. Awali katika swali la msingi, Katimba alihoji kuwa Serikali haioni ni wakati mwafaka wa kuleta bungeni marekebisho ya sheria ili kupunguza kiwango cha ushahidi kwenye kesi za ubakaji na hasa wa watoto. Akijibu swali hilo, Dk. Mahiga alisema suala la ushahidi katika kesi za jinai husimamiwa na Sheria ya Ushahidi, Sura ya 6.  “Makosa ya ubakaji hususan kwa watoto wenye umri chini ya miaka 18 yaadhibiwa kwa mujibu wa kifungu cha 130(1) na 131(2)(e) cha kanuni ya adhabu, sura ya 20,” alisema Dk. Mahiga. Alisema kuwa makosa haya kwa mujibu wa Sheria ya Ushahidi yanahitaji kuthibitishwa pasipo kuacha shaka yoyote ili mtuhumiwa atiwe hatiani. Dk. Mahiga alisema kwa kuwa kiwango cha kuthibitisha mashauri ya jinai ni pasipo kuacha shaka yoyote, kiwango cha ushahidi kitategemea mazingira ya kosa husika, namna lilivyotendeka na mashahidi walioshuhudia kutokea kwa tukio hilo. Sheria haijatoa masharti ya idadi ya mashahidi wanaotakiwa kutoa ushahidi. “Hivyo, kila kesi uangaliwa kwa kuzingatia mazingira yake na kwamba pamoja na hayo, na kwa lengo la kumlinda mtoto aliyeathirika na tukio la ubakaji, mwaka 2016 Bunge lako tukufu lilifanya marekebisho katika kifungu cha 127 cha Sheria ya Ushahidi, kwa kuondoa masharti ya kumhoji mtoto ili kupima ufahamu wake na badala yake kuweka masharti ya mahakama kujiridhisha kuwa mtoto ana uwezo wa kusema ukweli pekee. ”Hivi sasa Serikali inaendelea na itaendelea kufanya maboresho ya mfumo wa haki jinai ili kuondoa vikwazo vyote vinavyokwamisha usikilizwaji, si tu wa mashauri ya namna hii, bali mashauri yote yanayohusu makundi ya watu katika jamii yetu ili kulinda utu wao, ikiwemo watoto, wanawake, wazee na watu wenye ulemavu wanaoathirika na vitendo vya ukatili ikiwa ni pamoja na ubakaji,” alisema Dk. Mahiga.	1
903	 MBUNGE wa Tarime Mjini, Esther Matiko anayekabiliwa na kesi ya uchochezi na wenzake wanane, amekiri mbele ya Mahakama ya Hakimu Mkazi Kisutu, Dar es Salaam kuwa anamiliki silaha kihalali aina ya revolver lakini hajawahi kuitumia.Matiko ametoa madai hayo wakati akitoa ushahidi wake mbele ya Hakimu Mkazi Mkuu, Thomas Simba baada ya kuhojiwa na Jamhuri dhidi ya utetezi wake. Shahidi huyo wa tano wa utetezi alikuwa akiongozwa na wakili wa utetezi, Peter Kibatala.Akihojiwa na Wakili wa Serikali Mwandamizi, Wankyo Simon, Matiko alidai kuwa pamoja na kumiliki silaha hiyo hajawahi kuitumia wala hakumbuki kama iliwahi hata kufyatuka mahali popote.Akielezea ushiriki wake katika kampeni za Uchaguzi Mdogo wa Ubunge Jimbo la Kinondoni, Matiko alidai baada ya kufika Dar es Salaam alikabidhiwa jukumu la kufuatilia nakala za viapo na barua za utambulisho wa mawakala.“Nikifika Dar esa Salaam nikitokea Tarime Mjini, Februari 15, nilipofika niliwasiliana na mmoja wa viongozi wa Kamati Ndogo ya Uchaguzi, Benson Kigaila kwa simu kumfahamisha kuwa nimefika ambapo alinipa jukumu la kufuatilia barua za utambulisho pamoja na hati za viapo vya mawakala,” alidai Matiko.Aliongeza kuwa walipewa jukumu hilo yeye na Mbunge Suzan Lyimo ambapo walianza kufuatilia barua hizo Februari 16, mwaka 2018 saa nne asubuhi walipokwenda kumuona Mkurugenzi wa Manispaa ya Kinondoni ambaye ndiye alikuwa Msimamizi wa Uchaguzi huo ili awasaidie kupata barua hizo.Alidai kuwa walifika ofisini kwa mkurugenzi na kuambiwa wasubiri mpaka walipoonana naye saa saba mchana lakini aliwaambia anashughulikia jambo hilo hivyo wasubiri mpaka saa 12. Matiko aliendelea kudai walisubiri mpaka saa 12 lakini hawakufanikiwa kupata barua hizo na mkurugenzi aliwahakikishia watapata hizo barua mpaka kufikia saa moja usiku wa siku hiyo.Alidai walichukua mawasiliano ya msimamizi wa uchaguzi na msaidizi wake na waliendelea kuwasiliana na Msimamizi Msaidizi wa Uchaguzi aliyemtaja kwa jina la Victoria Charles mpaka saa tano usiku ambapo alionekana kutingwa na kazi ya kusambaza vifaa vya uchaguzi hivyo akashindwa kumpatia barua hizo na kumuahidi kuwa atawasiliana naye saa 11 alfajiri ya Februari 17, mwaka 2018 ambayo ndiyo ilikuwa siku ya uchaguzi.Alidai mpaka kufikia saa 11 alfajiri barua na nakala za viapo hivyo zilikuwa hazijapatikana. Alitoa taarifa kwa Msimamizi wa Uchaguzi na baadaye kwa viongozi wa Kamati Ndogo ya Uchaguzi na jukumu lake likaishia hapo.Mbali na Mnyika, washtakiwa wengine ni Mwanyekiti wa Taifa wa Chadema, Freeman Mbowe, Naibu Katibu Mkuu Zanzibar, Salum Mwalimu, wabunge John Heche (Tarime Vijijini), Halima Mdee (Kawe), Ester Bulaya (Bunda Mjini), Peter Msigwa (Iringa Mjini), Esther Matiko (Tarime Mjini) na Katibu Mkuu wa chama hicho, Dk Vincent Mashinji.Washitakiwa hao kwa pamoja wanakabiliwa na mashitaka 13 ikiwemo kula njama, kufanya mkusanyiko wenye ghasia, kuhamasisha hisia za chuki, kushawishi hali ya kutoridhika, uchochezi na kushawishi utendaji jinai kati ya Februari Mosi na 16, 2018, Dar es Salaam.	1
904	 Katika mchezo huo Friends Rangers ilipata bao lake pekee katika kipindi cha kwanza dakika ya tisa ambalo lilifungwa na Idd Mandojo.Akizungumzia michezo hiyo, Mratibu Shafii Dauda alisema kuwa mashindano hayo yamekuwa ni chachu ya mpira kwenye jiji la Dar es Salaam kwani wachezaji wengi wamepata ajira.“Ndondo Cup imetoa ajira kwa vijana wengi Dar es Salaam jambo ambalo litasaidia kukuza vipaji vyao pamoja na kuwapatia ajira,” alisema Shafii.Timu nyingine zilizofanikiwa kutinga hatua ya nusu fainali mpaka sasa ni Faru Jeuri, Makumba FC na Friends Rangers ambapo anasubiriwa mshindi wa mchezo kati ya Burudani FC dhidi ya Kauzu FC ili kukamilisha idadi ya timu nne zitakazocheza nusu fainali ya msimu huu.	2
905	Waandishi Wetu – DAR ES SALAAM ZIMBABWE imeeleza kutofurahishwa na hatua ya Marekani kumuwekea vikwazo vya kusafiri Anselem Nhamo Sanyatwe, ambaye ni balozi wake nchini Tanzania. Katika taarifa ya serikali ya Zimbabwe iliyotolewa jana imeitaja hatua hiyo ya Marekani kama inayorudisha uhuru wa taifa hilo. Zaidi ilisema hatua hiyo inashinikiza migawanyiko badala ya kuleta uponyaji wa taifa na maelewano. Wizara ya Mambo ya Nje Marekani ilitangaza vikwazo dhidi ya Balozi Sanyatwe, ambaye ni Brigedia mstaafu ya jeshi la kitaifa la ulinzi wa rais,  na mkewe kutokana na kuhusika kwake katika ukiukaji mkubwa wa haki za binadamu. Wizara hiyo Marekani imeeleza kuwa inazo taarifa za kuaminika kwamba Anselem Sanyatwe alihusika katika msako mkali dhidi ya raia Zimbabwe ambao hawakujihami wakati wa ghasia zilizozuka Agosti mosi mwaka jana baada ya Uchaguzi Mkuu, na kusababisha vifo vya watu raia sita. Kutokana na hatua hiyo Zimbabwe imesema imepokea kwa uzito uamuzi huo wa baadhi ya mataifa yenye nguvu yaliojichukulia hatua binafsi. Katika taarifa yake hiyo iliyotolewa jana Zimbabwe ilisema kuwa vikwazo hivyo ni kinyume cha sheria na kushinikizwa kwa hatua nyingine kama hiyo itakuwa haina manufaa. Sanyatwe ambaye alikuwa mkuu wa kitengo cha jeshi la ulinzi wa rais, na sasa ni balozi wa Zimbabawe Tanzania aliushutumu upinzani kwa mauaji hayo katika ushahidi aliotoa mbele ya tume ya uchunguzi iliyongozwana rais mstaafu wa Afrika Kusini, Kgalema Motlanthe. Agosti mosi mwaka jana ghasia zilizuka nchini Zimbabwe kati ya wafuasi wa upinzani na vikosi vya usalama katika mji wa Harare huku kukiwa na maandamano ya kupinga  kucheleweshwa kwa matokeo ya uchaguzi. Magari yaliyobeba maji ya kuwatawanya waandamanaji na mabomu ya machozi yalitumiwa katika barabara muhimu za mji wa Harare baada ya wafuasi wa chama cha upinzani cha MDC Alliance kuweka vizuizi katikati ya mji huo. Watu sita waliuawa katika maandamano hayo ya wafuasi wa chama cha upizani cha MDC mjini Harare.  Makundi ya waandamanaji yaliyokuwa katikati ya mji huo tangu alfajiri baada tu ya kutangazwa kwamba Zanu PF kimeshinda viti vingi katika bunge na kwamba matokeo ya urais hayakuwa tayari, hali ilibadilika. Walifanya maandamano katika barabara muhimu mjini Harare na kuelekea katika ofisi za zamani za chama cha Zanu PF wakibeba mawe makubwa, fimbo. Kundi hilo lilisema ‘tunamtaka Chamisa’, wakiamini kwamba uchaguzi huo ulikumbwa na udanganyifu. Matokeo yalionyesha kwamba Zanu-PF kilishinda viti vingi vya ubunge katika uchaguzi huo tangu kung’atuliwa madarakani kwa Robert Mugabe. Chama cha upinzani cha muungano wa MDC kilisema udanganyifu umefanyika na kwamba mgombea wake Nelson Chamisa alikuwa ameibuka mshindi.	0
906	Nora Damian – Dar es Salaam WATOTO 17,000 wamefanyiwa vitendo vya ukatili wa kijinsia kwa mwaka 2017 huku matukio mengi yakifanywa na ndugu au jamaa wa karibu. Katika kipindi hicho, maambukizi mapya ya virusi vya Ukimwi katika kundi la vijana yaliongezeka na kufikia asilimia 40, huku kwa mabinti pekee yakiwa ni asilimia 80. Takwimu hizo zilitolewa juzi na Naibu Waziri wa Afya, Maendeleo ya Jamii, Jinsia, Wazee na Watoto, Dk. Faustine Ndugulile, baada ya kutembelea kijiji cha watoto kilicho chini ya shirika la kuhudumia watoto waliopoteza au walio kwenye hatari ya kupoteza malezi ya wazazi – SOS. “Tumeanzisha kamati za ulinzi za watoto katika kila ngazi, lakini bado tuna changamoto kwa sababu wanaofanya matukio wengi wako ndani ya familia.  “Utakuta wanalipana faini, kupeana ng’ombe na wakati mwingine mtoto au mzazi anaweza kubadilisha maneno kupoteza ushahidi,” alisema Dk. Ndugulile.  Alisema watoto wengi hivi sasa ni yatima, na kwamba kuna ongezeko la watoto wanaoishi na kufanya kazi mtaani, hususan maeneo ya majiji kutokana na watu kuwatumia kama mtaji wa kupata fedha. Kuhusu mimba za utotoni, alisema asilimia 27 ya mabinti wenye umri kati ya miaka 15 – 19 wana watoto au ni wajawazito. “Mkoa wa Katavi ni asilimia 50, yaani ukiingia leba wodi utafikiri kwamba uko darasani, lakini hao ndio wazazi wetu,” alisema Dk. Ndugulile. Naye Mkurugenzi wa SOS Tanzania, David Mlongo, alisema watoto 65 wamerejeshwa kwenye familia na jamii zao za asili kati ya mwaka 2017 na 2019 baada ya mazingira kuwa rafiki. Alisema walirejeshwa kupitia programu ya malezi kwenye mfumo unaoshabihiana na familia ya kawaida, ambao hadi sasa watoto 612, kati yao wasichana 308 na wavulana 304 wanaendelea kupata malezi. “Tumekuwa tukifanya utetezi wa haki za watoto wanaopata malezi nje ya mfumo wa familia ili kuhakikisha wale ambao hatua zote za kufanya wapate malezi ndani ya familia zimeshindikana ndiyo wapelekwe kwenye malezi mbadala,” alisema Mlongo. Alisema pia kupitia programu ya kujenga uwezo wa familia, wamewafikia watoto na vijana 34,418 kuanzia mwaka 2015 hadi sasa, ambao wamenufaika na huduma za elimu, afya na kuboresha pato la familia kuziwezesha kumudu mahitaji ya msingi. Mkurugenzi huyo alisema kijiji cha Dar es Salaam hadi sasa kinahudumia watoto 120 na kati yao wavulana ni 66 na wasichana ni 54 na kwamba kina kina mama 13 wanaosaidiwa na walezi nane. Mlongo alisema kati ya watoto hao, sita wapo chini ya umri wa kuanza shule, 14 wako shule ya awali, 56 shule ya msingi, 50 sekondari na wengine 40 katika vyuo mbalimbali ndani na nje ya nchi.	1
907	 WASHINGTON, MAREKANI VIONGOZI wa juu wa chama cha Republicans wamempinga Rais Donald Trump wa Marekani kwa kutaka kusogeza mbele Uchaguzi Mkuu wa nchi hiyo kwa hofu ya kufanyika udanganyifu. Kiongozi wa waliowengi katika baraza la Seneti, Mitch McConnell na kiongozi wa wachache wa Baraza la Wawakilishi, Kevin McCarthy wote wamepinga hoja hiyo.  Wamesema Trump hana mamlaka ya kuahirisha uchaguzi. Kwamba hatua yeyote ya kuahirisha uchaguzi itaidhinishwa na Bunge. McCarthy amesisitiza kuwa “ haijawahi kutokea katika historia eti uchaguzi usifanyike ni lazima twende mbele na uchaguzi wetu,”. Mfuasi mkubwa wa Trump, ambaye pia ni Seneta Lindsay Graham naye amesema kupeleka mbele uchaguzi si wazo sawa sawa. Juzi Rais Trump alipendekeza uchaguzi wa urais utakaofanyika Novemba uahirishwe akidai kuongezeka kwa upigaji kura kwa njia ya posta kunaweza kusababisha udanganyifu na matokeo yasiyo sahihi. Kuna ushahidi mdogo wa madai ya Trump lakini kwa kipindi kirefu amekuwa akipinga upigaji kura kwa njia ya posta ambao anadai unaweza kusababisha udanganyifu. Majimbo ya Marekani yanataka upigaji kura kwa njia ya posta kufanywa kuwa rahisi zaidi kwasababu ya wasiwasi wa matatizo ya kiafya kutokana na janga la corona. Katika ujumbe wake kwa njia ya Tweeter, Trump alisema kupiga kura kwa njia ya posta kutafanya uchaguzi wa Novemba kuwa usio sahihi na wenye udanganyifu mkubwa katika historia ya nchi hiyo na aibu kubwa kwa Marekani. Alisema hivyo bila kutoa ushahidi wowote kwamba kupiga kura kwa njia ya posta kama inavyofahamika Marekani, kutahatarisha uchaguzi kuingiliwa na nchi za kigeni. “Wanazungumza kuhusu uchaguzi kuingiliwa na nchi za kigeni lakini wanajua kwamba upigaji kura kwa njia ya posta ni njia rahisi ya nchi za kigeni kuuingilia,” alisema. Mapema mwezi huu, majimbo sita ya Marekani yalikuwa yanapanga kufanya uchaguzi wa Novemba kwa njia ya posta. Majimbo hayo ni California, Utah, Hawaii, Colorado, Oregon naWashington. Majimbo hayo yatatuma kura moja kwa moja kwa njia ya posta kwa wapiga kura wote waliosajiliwa, na baada ya hapo zitarejeshwa tena au kuwasilishwa siku ya kupiga kura – ingawa kupiga kura moja kwa moja bado kutakuwepo kwa wachache ambao hali italazimu kufanya hivyo. Chini ya uchaguzi wa urais, Trump hana mamlaka yoyote ya kuahirisha uchaguzi yeye binafsi na tukio kama hilo ni lazima liidhinishwe na bunge. Juni, New York iliruhusu raia kupiga kura kwa njia ya posta katika uchaguzi wa awali wa chama cha Democratic kumtafuta mgombea wa kupeperusha bendera ya chama hicho.  Lakini kuhesabiwa kwa kura kulicheleweshwa na hadi kufikia sasa matokeo bado hayajulikani.  Vyombo vya habari vya eneo vimesema kwamba pia kuna wasiwasi kuwa wapiga kura wengi hawatahesabiwa kwasababu hawakujazwa vizuri au pengine hawana alama zinazoonesha kwamba kura zao zilitumwa kabla ya siku ya upigaji kura kufikia ukomo wake rasmi. Hata hivyo kuna majimbo mengi ambayo kwa muda mrefu sasa yamekuwa yakipiga kura kwa njia ya posta.	0
908	 Kwa mujinu wa habari iliyowekwa kwenye mtandano wa klabu hiyo, Ajib ametwaa tuzo hiyo baada ya kufanya vizuri kwenye mechi za Desemba 2015, ambapo alifunga mabao matano na kumfanya apate kura nyingi katika kinyang’anyiro hicho.Simba ina utaratibu wa kutoa tuzo ya Mchezaji Bora kila mwezi ambayo huambatana na fedha taslimu Sh 500,000.Utaratibu huo ulianzishwa Septemba mwaka jana kwa kile kilichoelezwa kuwa ni kuongeza morari kwa wachezaji.Mshindi wa tuzo hiyo hupatikana kwa kupigiwa kura na wanachama wa klabu hiyo na wapenda michezo kwa kutuma jina la mchezaji wanayempendekeza.Ajib anaungana na Hamis Kiiza na Mohamed Hussein ‘Tshabalala’ ambao wameshatwaa tuzo ya mchezaji bora wa mwezi.	2
909	 Aidha, Senegal ilibanwa na kulazimishwa sare ya bao 1-1 na Uzbekistan mjini Casablanca huku Moussa Konate akifunga bao la kusawazisha kwa Simba hao wa Teranga.Mjini Turin, Morocco ikiwa kwenye kiwango chake iliibuka na ushindi wa mabao 2-1 dhidi ya Serbia. Hakim Ziyech alifunga bao la kuongoza kwa mkwaju wa penalti kabla ya mapumziko.Penalti hiyo ilitolewa na mwamuzi baada ya Nikola Maksimovic kumuangusha Nordin Amrabat, lakini Wamorocco walisawazisha bao hilo dakika nane baadaye kupitia kwa Dusan Tadic baada ya kuua mtego wa kuotea wa Serbia.Kikosi hicho cha Herve Renard hakijaruhusu nyavu zake kutikiswa wakati wote wa michuano ya kufuzu kombe la dunia. Aidha dakika ya 40 walipata bao lingine la pili likifungwa na Khalid Boutaib kwa kichwa akiunganisha mpira wa krosi wa Ziyech.Morocco itaanza kampeni za kuwania kombe la dunia dhidi ya Iran Juni 15 kabla ya kukutana na mabingwa wa Ulaya Ureno mjini Moscow siku tano baadaye.Watamaliza raundi ya kwanza kwa kumenyana na Hispania mjini Kaliningrad Juni 25. Katika mechi nyingine, Tunisia dhidi ya Iran ilionekana kama ingemalizika kwa suluhu, lakini katika dakika ya 71 Milad Mohammadi alijifunga akiwa kwenye harakati za kuokoa mpira wa Wahbi Khazri, hivyo kuipa Tunusia ushindi.Ushindi huo wa bao 1-0 ni kama umeongeza morali kwa Tunisia ambao itacheza na England, Ubelgiji na Panama kwenye kombe la dunia.Mjini Casablanca, Uzbekistan inayoshika nafasi ya 72 kwenye viwango vya ubora wa Fifa, ilipata bao la kuongoza dakika ya 20 ya mchezo wake dhidi ya Senegal kupitia kwa Otabek Shukurov aliyefunga kwa mkwaju wa penalti. Simba hao wa Teranga walisawazisha bao hilo kupitia kwa Konate.Senegal inatarajiwa kucheza mechi nyingine dhidi ya Bosnia-Herzegovina mjini Le Havre kesho katika mfululizo wa mechi za kujipima nguvu.Mjini Zurich, Uswisi mabao mawili ya Cristiano Ronaldo yalizima ndoto za nyota wa Liverpool, Mohamed Salah kuipa ushindi Misri dhidi ya Ureno katika mechi nyingine ya kirafiki. Ikiwa mbele kwa bao 1-0 kwa muda wote wa mchezo, Misri ilijikuta ikitoka uwanjani vichwa chini baada ya mabao ya dakika za majeruhi aliyofunga Ronaldo kwa timu yake ya Ureno na kuipa ushindi wa 2-1.Nyota huyo wa Real Madrid alicheza akiwa mwenye presha kwa muda wote wa mchezo huo huku Salah akionekana kuwa nyota wa Misri na ilionekana dhahiri anawaadhiri mabingwa hao wa Ulaya.Lakini katika muda wa majeruhi, Ronaldo alibadili matokeo kwa kufunga mabao mawili ya haraka haraka na kuibuka na ushindi, hivyo kujiweka vizuri katika maandalizi ya kombe la dunia Urusi.Matokeo kama hayo ya kushangaza yalitokea Paris Ufaransa pale wenyeji walipokuwa mbele kwa 2-0 lakini mpaka mwisho wakachapwa mabao matatu na Colombia.Ikicheza muda mrefu ikiwa nyuma kwa mabao 2-0 Colombia ilipambana na kuibuka na ushindi huo huku bao la tatu likiwekwa kimiani na Juan Quintero kwa mkwaju wa penalti yenye utata.Kiungo huyo alifunga bao hilo zikiwa zimesalia dakika tano kabla mechi kumalizika kwenye uwanja wa Stade de France kufuatia mabao ya Luis Muriel na Radamel Falcao, baada ya wenyeji kuwa mbele kwa mabao ya Olivier Giroud na Thomas Lemar.Ufaransa ilianza mechi hiyo ikimuweka benchi Paul Pogba na kuwaanzisha Lemar, Kylian Mbappe, Antoine Griezmann na Giroud na mshambuliaji huyo wa Chelsea aliifungia nchi yake bao la 30 baada ya makosa yaliyofanywa na David Ospina.Matokeo hayo yanaifanya Ufaransa kujipanga upya keshokutwa itakapowakabili wenyeji wa kombe la dunia, Urusi, katika mechi nyingine ya kimataifa ya kirafiki.Nayo Uholanzi imelala kwa bao 1-0 dhidi ya England katika mechi nyingine ya kirafiki kuelekea michuano hiyo ya kombe la dunia iliyochezwa mjini Amsterdam.Bao hilo lilifungwa na Lingard katika dakika ya 59 na kuiongezea England morali ya kombe la dunia.Ushindi huo ni baada ya kutoka suluhu mfululizo katika mechi dhidi ya Brazil na Ujerumani Novemba mwaka jana, kikosi cha Gareth Southgate juzi kiling’ara licha ya kutokuwepo kwa mshambuliaji wake nyota Harry Kane kutokana na kuwa majeruhi.Katika mechi nyingine, Ever Banega na Manuel Lanzini walidhihirisha kukosekana kwa Lionel Messi siyo sababu ya Argentina kukosa ushindi baada ya kushinda mabao 2-0 dhidi ya Italia.Messi, ambaye anasumbuliwa na misuli, hakuwepo kwenye kikosi cha Argentina kilichocheza mechi hiyo kwenye uwanja wa Etihad.Kipa wa Italia Gianluigi Buffon, ambaye ameghairi uamuzi wake wa kustaafu soka ya kimataifa baada ya Azzurri kushindwa kufuzu kombe la dunia, juzi alicheza mechi yake ya 176.Kikosi cha Italia kinatarajia kusawazisha makosa yake katika mechi nyingine ya kirafiki dhidi ya England keshokutwa huku Argentina ikitarajiwa kuikabili Hispania katika mechi nyingine ya maandalizi ya kombe la dunia.Aidha katika mechi nyingine zilizochezwa juzi, Ujerumani ilitoka sare ya bao 1-1 na Hispania, Scotland ilifungwa bao 1-0 na Costa Rica, Uturuki ilitoka sare ya bao 1-1 na Jamhuri ya Ireland, na Norway ilishinda mabao 4-1 dhidi ya Australia.	2
910	 WAWEKEZAJI wa viwanda vya kuchakata nyama wameishukuru serikali kwa juhudi kubwa inazofanya za kudhibiti uingizaji holela wa bidhaa hizo, hatua iliyowezesha kujenga nchini viwanda vya kusindika mazao ya mifugo kutokana na kuhakikishiwa soko la uhakika na ushindani wa haki katika biashara ya bidhaa hizo.Akizungumza katika uwekaji wa jiwe la msingi la ujenzi wa kiwanda cha kusindika nyama cha Tanchoice kilichopo Soga wilayani Kibaha, Pwani jana, Mkurugenzi wa Mtendaji wa kiwanda hicho, Rashid Abdilah alisema hatua hiyo ya serikali imewasukuma wao kujenga kiwanda hicho kikubwa na cha kwanza kwa Afrika Mashariki na Kati.Abdilah alisema wasingeweza kuwekeza kiwanda hicho ambacho kitagharimu kiasi cha dola za Marekani milioni 5.5 chenye uwezo wa kuchinja ng'ombe 1,000 na mbuzi 4,000 kwa siku, huku kikitegemea kuajiri wafanyakazi 500 kutokana na soko la Tanzania lilikuwa limetawaliwa na utitiri wa bidhaa za mifugo kutoka nje ya nchi zilizokuwa zikiingia nchini kimagendo huku zikikwepa kodi pamoja na kutokaguliwa ubora wake.“Mheshimiwa Waziri tunakupongeza sana na tunaipongeza kwa dhati na kuishukuru Serikali ya Awamu ya Tano inayoongozwa na Mheshimiwa John Pombe Magufuli kwa uthubutu katika kuhakikisha Tanzania ya viwanda inawezekana,” alisema Abdilah.“Tumeshuhudia wizara yako ikiendesha operesheni mbalimbali ikiwemo Operesheni Nzagamba ambapo mafanikio makubwa yamepatikana, tuna imani sasa tutafanya biashara yenye ushindani sawa tofauti na ilivyokuwa siku za nyuma.”Akizungumza kwenye hafla hiyo ya uwekaji jiwe la msingi, Waziri wa Mifugo na Uvuvi, Luhaga Mpina alisema serikali haitaogopa lawama katika kulinda rasilimali za nchi, wawekezaji wa ndani, ajira na mapato ya serikali.Hivyo aliwahakikishia Tanchoice na wawekezaji wengine wa mazao ya mifugo kutembea kifua mbele kwani hakuna mtu yeyote atakayechezea soko, huku akisisitiza kuwa rasilimali za mifugo zitapatikana za kutosheleza mahitaji ya viwanda nchini.Mpina alisema tangu wizara hiyo ipoanzisha Operesheni Nzagamba ilikubali lawama kubwa kutoka kwa baadhi ya watu na kama wasingekuwa wavumilivu, leo mafanikio yanayozungumzwa na wawekezaji yasingekuwepo.“Utakuwaje Waziri wa Mifugo katika nchi ambayo wananchi wake hawali mifugo yao, utakuwaje Waziri wa Mifugo katika nchi ambayo mifugo yake inatangatanga kutafuta soko la nje huku soko la ndani likiwa limetekwa na bidhaa za mifugo ambazo hata ubora wake haiujathibitishwa, ni bora ufukuzwe tu,” alisema Mpina.Aidha, aliiagiza Kampuni ya Tanchoice kuhakikisha hadi kufikia Septemba mwaka huu, wamekamilisha ujenzi na kusimika mitambo na kuanza uzalishaji wa kiwanda, na amekubali kumualika Rais Magufuli kwenda kukizindua.Pia Mpina aliwataka wawekezaji hao kutoa kipaumbele cha ajira kwa vijana wa Tanzania ili kuona matunda ya uwepo wa kiwanda hichoAlivitaja viwanda vingine vilivyo katika hatua mbalimbali za ujenzi kuwa ni cha Longido, Morogoro, Chato na Ruvu huku akiahidi serikali kumaliza changamoto za mwekezaji huyo ikiwemo ukosefu wa maji na barabara.Mwenyekiti wa CCM Mkoa wa Pwani, Ramadhani Maneno alipongeza juhudi zinazofanywa na Mpina katika kulinda wazalishaji wa ndani na kutekeleza kwa vitendo azma ya serikali ya viwanda kwa kuweka mazingira mazuri ya uwekezaji kwenye sekta hiyo.Kaimu Mwenyekiti wa Kamati ya Kudumu ya Bunge ya Kilimo, Mifugo na Maji, Matar Salum aliwashukuru wawekezaji hao kwa kuwekeza nchini, lakini akisikitishwa na mifugo mingi hai kuendelea kuuzwa nje ya nchi.Mbunge wa Jimbo la Kibaha Vijijini, Mahmoud Abuu Jumaa, aliwahakikishia wawekezaji hao kuendelea kupata ushirikiano kutoka kwenye ofisi yake na kuwashukuru kwa kutoa ajira kwa wakazi wa eneo hilo.	5
911	Ramadhan Hassan, Morogoro Kituo cha Ujasiriamali cha CEED Tanzania, kimetoa mafunzo ya uendeshaji na usimamizi wa biashara kwa wajasiriamali mkoani Morogoro yaliyolenga  kuwawezesha namna ya kusimamia biashara zao. Pamoja na mafunzo hayo pia kimetoa mafunzo ya namna ya kutatua changamoto za kibiashara na fursa mbalimbali mkoani humo. Akizungumza na wajasiriamali wa mkoani Morogoro, jana Mkurugenzi wa CEED Tanzania,  Atiba Amalile aliwakumbusha wajasiriamali hao kufanya kazi kwa juhudi pamoja na kujifunza kwa wengine. Naye Mshauri wa  masuala ya kodi na Mwakilishi wa CEED Tanzania mkoani Dodoma, Baptist Mnyalape amewahimiza wajasiriamali hao kuhakikisha wanafahamu kanuni zinazoweza kuathiri biashara zao moja kwa moja. “Naomba niuwakumbushe tu ndugu zangu wajasiriamali kuhusu kuzingatia masuala mazima ya kodi, tuhakikishe tunafahamu kanuni na sheria ambazo zinaweza kuingilia na kuathiri biashara zetu moja kwa moja, ukishindwa kuzingatia haya itagharimu muda wako pamoja na pesa zako,” amesema Mnyalape. Kwa upande wa mwakilishi kutoka Benki ya CRDB, Dennis Kayanda amewasisitiza wajasiriamali hao juu ya umuhimu wa kufuata sheria ya matumizi ya ushuru wa ardhi. “Ni hatari zaidi kwa kutafuta mikopo kutoka benki za biashara na kuwekeza katika biashara ambazo zinaweza kuwa hazifanyi kazi katika eneo hilo na hivyo kuathiri biashara,” amesema. Kwa upande wake Mkurugenzi Mtendaji wa Shambani Milk mkoani Morogoro amesema ameyafurahia mafunzo hayo na kwamba yatawasaidia jinsi ya kuendesha biashara zao. “Nimekuwa nikihudhuria mara kwa mara mafunzo ya CEED, mfano mafunzo yaliyokuwa yakitolewa jijini Dar es Salaam yamenisaida kujua habari za biashara bora, namna ambavyo mtu unawezakutumia teknolojia kujifunza namna ya kuendesha biashara yako,’’amesema Mfinanga. Mafunzo hayo yamehudhuriwa na wajasiriamali mbalimbali wa mkoani Morogoro pamoja na viongozi wa Benki za CRDB, NMB NBC, Azania na Benki ya Afrika ambazo kwa pamoja zimewapa elimu wajasiriamali jinsi ya kupata mikopo bila shida na namna ya kutumia mikopo hiyo kukuza biashara zao.	1
912	Na Mwandishi wetu WIZARA ya Mambo ya Nje na Ushirikiano wa Afrika Mashariki, imewataka wazazi na jamaa wa wanafunzi 420 walioko Jimbo la Hubei katika mji wa Wuhan nchini China, ambao ndio kitovu cha maambukizi ya virusi vya homa ya corona (Covid-19) kuwa watulivu na kwamba Serikali haitawarudisha nchini kwa sababu kuna karantini iliyowekwa kwenye mji huo. Taarifa ya wizara hiyo iliyotolewa na Mkurugenzi Kitengo cha Mawasiliano, Emmanuel Buhohela ilisema hadi sasa hakuna mwanafunzi au Mtanzania yeyote aliyepo China ambaye amebainika kuambukizwa virusi hivyo na hivyo kuwasihi wananchi kuendelea kuwa watulivu wakati Serikali ikiendelea kufuatilia hali zao kwa karibu. Kwa mujibu wa taarifa hiyo, wizara haina mpango wa kuwaondoa ama kuwasafirisha wanafunzi hao kwa kuwa wako katika uangalizi maalumu  nchini humo.  Ilisema uamuzi huo unatokana na Serikali kuheshimu masharti na mahitaji ya karantini hiyo yanayozuia mtu yeyote kutoka ama kuingia katika mji wa Wuhan kwa kusudi la kuzuia kusambaa kwa virusi hivyo hadi hapo Serikali ya China itakapoondoa karantini hiyo. “Uamuzi wa Serikali kutowaondoa ama kuwasafirisha wanafunzi hao kurejea nyumbani, unatokana na taarifa za kitabibu zinazobainisha kutokea milipuko ya homa ya virusi hivyo katika mataifa ambayo awali yaliwaondoa wananchi wao wakati wa mlipuko na kusababisha kusambaa kwa virusi hivyo na kuleta madhara zaidi kwa mataifa hayo. “Serikali inawasihi wazazi, ndugu na jamaa wa wanafunzi hao kuwa watulivu na kuepuka kutumika kisiasa katika suala hili la virusi vya corona, kwani magonjwa hayana siasa na virusi hivi ni hatari kwa mtu yeyote na vinasambaa kwa kasi. “Serikali ya Tanzania kupitia ubalozi wake uliopo Beijing, imeendelea kuzipatia ufumbuzi changamoto mbalimbali kupitia mawasiliano ya moja kwa moja na Wizara ya Mambo ya Nje ya China na ofisi za kimataifa za vyuo vikuu walipo wanafunzi kutoka Tanzania, ikiwa ni pamoja na kuwapatia vifaa vya kinga ikiwamo viziba pua (masks) na sabuni maalumu za kunawa mikono (disinfecants) pamoja na kusaidia utatuzi wa mahitaji ya lazima pale inapojitokeza,” ilisema. Taarifa hiyo ilisema tayari Waziri wa Mambo ya Nje na Ushirikiano wa Afrika Mashariki, Profesa Palamagamba Kabudi, amewasiliana kwa simu na Waziri wa Mambo ya Nje wa China, Wang Yi kuhusu hali za Watanzania na amemuhakikishia usalama wao. Kwamba pia Serikali inakamilisha mpango wa mawasiliano ya moja kwa moja kwa njia za simu (hotline) zitakazotumiwa na wataalamu wa saikolojia (psycho-social support) kuwapatia ushauri nasaha wanafunzi na wazazi wakati juhudi za kudhibiti mlipuko huo zikiendelea. Kuanzia Januari, mwaka huu, China ilikumbwa na mlipuko wa homa ya corona (the novel coronavirus- 2019-nCoV) ambavyo jina lake rasmi kwa sasa kulingana na Shirika la Afya Duniani (WHO) ni Covid–19.	1
913	Na TUNU NASSOR -DAR ES SALAAM MAHAKAMA ya Hakimu Mkazi Mkoa wa Pwani imemuhukumu kwenda jela miaka miwili Anna Kasanda kwa kosa la kughushi na kutumia vyeti bandia. Akisoma hukumu hiyo, Hakimu Mkazi Mfawidhi wa mahakama hiyo, Rose Kangwa, alisema mahakama imeridhika na ushahidi uliotolewa na upande wa utetezi kuwa mtuhumiwa alikuwa anatumia vyeti bandia. “Mtuhumiwa anahukumiwa kwenda jela miaka miwili kwa kosa la kwanza la kughushi leseni ya uuguzi na ukunga kinyume cha kifungu cha sheria namba 355(a) na 337 cha mwaka 2002,” alisema Rose. Alisema kwa kosa la kujaribu kuihuisha (renew) leseni hiyo, mtuhumiwa atatumikia miaka miwili mingine.   Rose alisema japokuwa hakuna sehemu katika ushahidi inaonesha mtuhumiwa anamiliki mashine ya kuchapa nyaraka hizo, lakini kwa mujibu wa shahidi wa pili inaonesha kuwa mtuhumiwa alitaka kuendelea kutumia vyeti hivyo. Akizungumza na MTANZANIA, Msajili wa Baraza la Uuguzi na Ukunga Tanzania (TNMC), Agness Mtawa, alisema wanalaani vikali matumizi ya leseni bandia za baraza hilo. Alisema kwa kufanya hivyo inaweza kuleta madhara makubwa katika jamii kwa kuwa huenda muhusika akatumia leseni hiyo kutoa huduma ambayo hana taaluma nayo. “Uuguzi ni taaluma inayotakiwa kusomea, kusajiliwa na kupewa kibali ndipo utoe huduma kwa wagonjwa, hivyo tunalaani kitendo hicho,” alisema Mtawa. Aidha msajili huyo alitoa onyo kwa wote wenye tabia kama hizo kuacha mara moja kwa kuwa kufanya hivyo ni kinyume cha sheria na ni kuhatarisha afya za wanaohudumiwa. “Nawaonya wanaofanya vitendo hivyo kuwa tutawatafuta popote walipo na kuwafikisha katika vyombo vya sheria,” alisema Mtawa.	1
914	"    Na PENDO FUNDISHA, MBEYA   	MFANYABIASHARA maarufu jijini Mbeya, Steven Samweli maarufu kwa jina la Maranatha, ametiwa nguvuni akituhumiwa kujihusisha na biashara ya dawa za kulevya.   	Kutiwa nguvuni kwa mfanyabiashara huyo ni mwendelezo wa nia ya Serikali ya kupambana na biashara ya dawa hizo nchini.   	Kamanda wa Polisi Mkoa wa Mbeya, Dhahiri Kidavashari, aliwaambia waandishi juzi kwamba, Maranatha alikamatwa juzi usiku akiwa katika moja ya maduka yake ya dawa baridi.   	“Baada ya polisi kupata taarifa za mfanyabiashara huyo kuhusishwa na biashara ya dawa za kulevya, tuliweka mtego na hatimaye kufanikiwa kumtia nguvuni.   	“Kwa sasa tunamshikilia kwa mahojiano na baada ya uchunguzi kukamilika, atafikishwa mahakamani,” alisema Kamanda Kidavashari.   	Pamoja na hayo, kamanda huyo wa polisi alisema kukamatwa kwa mfanyabiashara huyo kunafikisha idadi ya watu wanane waliokamatwa kwa tuhuma za kujihusisha na uingizaji, usambazaji na utumiaji wa dawa za kulevya mkoani Mbeya.   	“Miongoni mwa hawa tunaowashikilia, baadhi yao walikutwa na vielelezo, hivyo watafikishwa mahakamani wakati wowote wakati uchunguzi zaidi ukiendelea.   	“Kwa hiyo, nawaomba wananchi mkoani hapa, waachane kabisa na biashara ya dawa hizo kwa sababu wakikutwa nazo, watakamatwa na kufikishwa katika vyombo vya dola,” alisema Kamanda Kidavashari."	1
915	 MKUU wa Mkoa wa Tabora, Aggrey Mwanry, ameunda timu maalumu kwa lengo la kuzifufua timu za Rhino Rangers, Polisi Tabora na Milambo ili zishiriki Ligi Kuu Bara siku zijazo.Kwa muda mrefu Tabora imekosa timu inayoshiriki Ligi Kuu, licha ya kuibuka kwa vipaji vingi vya soka mkoani humo. Akizungumza jana makao makuu ya gazeti hili Tazara Dar es Salaam, Mwanry alisema zipo sababu mbalimbali zinazofanya mkoa wake kuwa nyuma kwenye sekta ya michezo lakini tayari ameunda timu hiyo kwa ajili ya kufanya jitihada za makusudi ili mkoa huo ufanye vizuri kwenye michezo kama ilivyokuwa zamani.“Tabora tupo nyuma siyo kwenye soka hata michezo mingine, kama kikapu, netiboli, riadha, bao, karata na mingineyo na ndiyo sababu ya kuunda timu hiyo ili kunipatia mwongozo mzuri na kujua wapi pakuanzia ili turudi kwenye ramani ya michezo kama zamani,” alisema Mwanri.Kiongozi huyo alisema baada ya kutambua tatizo wamepanga kuanza kwenye hatua ya chini (grassroot) ili kuwaandaa vyema wachezaji na hatimaye kufanya vizuri na kuipeperusha vyema bendera ya Tabora.Alisema wakazi wa mkoa wake wanapenda michezo, lakini kinacho wakwamisha ni mambo machache ikiwemo migogoro ya vyama husika. Alisema kama kiongozi mkuu kwenye mkoa huo atahakikisha anasimama kidete na kutatua kila tatizo ambalo kwa namna moja au nyingine limechangia kushuka kwa sekta ya michezo mkoani humo.Alisema mpango mkakati wake ni kuona kila mchezo ukichezwa na kufanya vizuri kwa sababu itasaidia kuutangaza mkoa huo kwani michezo ni moja ya vitu yenye ushawishi mkubwa katika kujitangaza. Huu ni msimu wa sita tangu ishuke daraja timu ya Rhino na Tabora ambayo miaka ya nyuma ilitamba na Milambo, kuwa haina timu ya Ligi Kuu kwa muda mrefu sasa.	2
916	"    	NA GRACE SHITUNDU- DAR ES SALAAM   	TASNIA ya burudani imeingia katika kashfa nzito baada ya Alhamisi wiki hii Mkuu wa Mkoa wa Dar es Salaam, Paul Makonda, kutaja orodha ya majina ya watu mbalimbali wanaojihusisha na dawa za kulevya.   	Jambo lililogusa nyoyo za mashabiki wa burudani Tanzania ni pale yalipotajwa majina ya mastaa wa filamu na muziki ambao wanatuhumiwa kutumia dawa za kulevya na aliwataka jana saa tano asubuhi akutane nao Kituo Kikuu cha Polisi Kati kwa mahojiano.   	Mastaa kama Wema Sepetu, Rachel, Babuu wa Kitaa, Mr Blue, Chid Benz, Dogo Hamidu, TID na wengine walitajwa kwenye orodha hiyo na kufanya habari hiyo ipokelewe kwa mshtuko na mitazamo tofauti kutoka kwa mashabiki huko mtaani mpaka kwenye mitandao ya kijamii.   	Msanii kama Chid Benz hakushtua sana kwa sababu tayari alishajitangaza kuwa anatumia dawa za kulevya na mara kadhaa amepelekwa kwenye soba kwa ajili ya kupata matibabu ya kumsaidia kuacha matumizi hayo.   	Ila hao wasanii wengine ndio wamewaweka njiapanda mashabiki kufuatia heshima yao, umaarufu wao na mashabiki wengi walionao, hapo ndipo maswali mengi yalipogonga kwenye vichwa vya mashabiki.   	Unajua msanii ni kioo cha jamii, msanii ndiye anayeweza kutengeneza au kuibomoa jamii kutokana na watu wengi wanaomtazama. Kwa maana hiyo chochote anachokifanya au kinachosemwa juu yake kinaifikia jamii kwa uharaka zaidi.   	Bila shaka tuhuma hizi zimeleta mkanganyiko kwa mashabiki, hakuna anayejua kipi kinaendelea kwenye uhalisia wa maisha yao. Haijulikani kwa sababu bado ni watuhumiwa hakuna uthibitisho.   	Tatizo hili la dawa za kulevya kwa muda mrefu limekuwa likipoteza wasanii wengi ambao nyuma yao kulikuwa na familia zinazowategemea na mashabiki lakini leo hii hawana uwezo tena kisanaa.   	Ikumbukwe kuwa hao ni watu maarufu ila nyuma yao kuna mamilioni ya vijana mashabiki ambao nao tayari ni waathirika wa dawa hizo hatari za kulevya.   	Huu ni wakati wa mashabiki kutulia na kusubiri nini kitaendelea kwenye sakata hili lililoitikisa tasnia ya burudani wiki hii.   	Nampongeza sana Mkuu wa Mkoa wa Dar es Salaam, Paul Makonda, kwa hatua hii nadhani sasa tunaelekea kupunguza na hatimaye kumalizika kabisa tatizo hilo."	4
917	KINSHASA, DRC RAIS wa Jamhuri ya Kidemokrasia ya Congo (DRC), Jospeh Kabila amesisitiza kuwa uchaguzi nchini hapa utafanyika Desemba 23 mwkaa huu na kwamba hilo haliwezi kubadilika. Kabila alikuwa akishutumu vikali muingilio wowote katika mchakato huo wa uchaguzi kutoka mataifa ya kigeni. Akizungumza katika Baraza Kuu la Umoja wa Mataifa mjini New York, Marekani juzi, Rais Kabila amesema kila kitu kitatekelezwa kuhakisha chaguzi zinaendeshwa kwa amani, na haki. Kabila ameonya kuwa Umoja wa Mataifa hakitakuwa chombo kinachowajumuisha wote iwapo mataifa ya kigeni yataendeleza uingiliaji kati masuala ya ndani ya nchi nyingine. Aidha ametaka kuanza mchakato madhubuti wa kuondoka kwa kikosi cha wanajeshi wa Umoja wa Mataifa wa kulinda amani nchini Congo (MONUSCO). Rais huyo wa Congo aliyeingia madarakani mwaka 2001, kisheria haruhusiwi kuwania muhula mwingine baada ya kukamilika kwa muhula wake Desemba 2016.	0
918	 NEW YORK, MAREKANI MKALI wa muziki wa Hip Hop nchini Marekani, John Jackson ‘Fabolous’ amewatisha wasanii wa muziki huo nchini humo kwamba mwaka 2017 wanatakiwa wajipange kwa kuwa anakuja kwa kishindo. Msanii huyo mwenye umri wa miaka 39, ambaye amekuwa kimya kwa muda mrefu, amedai kuwa mwaka 2017 anatarajia kufanya makubwa katika muziki huo kutokana na kukaa kimya kwa muda mrefu. “Nilikuwa kimya kwenye muziki lakini sikuwa kimya kwenye harakati za maisha yangu, nilikuwa nafanya vizuri kwenye kutafuta fedha, lakini sasa nataka kurudi kwenye muziki kwa ajili ya ushindani. “Nimekuwa nikiwasilikiza kila siku wasanii wachanga ambao wanafanya vizuri kwa sasa kwenye Hip Hop, hivyo wajiandae nakuja, tangu nimekuwa kimya sijaona msanii ambaye amevaa viatu vyangu katika nafasi yangu, basi nakuja mwenyewe,” alisema Fabolous.	4
919	 WAZIRI wa Nchi, Ofisi ya Rais, Tawala za Mikoa na Serikali za Mitaa (Tamisemi), Selemani Jafo amewaweka kikaangoni watumishi watano wa Halmashauri ya Wilaya ya Kilosa mkoani Morogoro kwa kutosimamia vyema kituo cha afya.Waliowekwa kikaangoni ni pamoja na Mkurugenzi Mtendaji (DED), wa wilaya hiyo kwa kuwataka waandike barua za kujieleza, kwa nini wasichukuliwe hatua za kinidhamu kutokana na kushindwa kwao kusimamia ujenzi wa Kituo cha Afya Mikumi licha ya fedha Sh milioni 400 kutolewa na Serikali Kuu tangu Juni, 2018.Waliowekwa ‘kiti moto’ kutakiwa kuandika barua za kujieleza mbali na DED, Asajile Mwambambale, ni Mganga Mkuu wa Wilaya (DMO), Mhasibu wa Wilaya, Ofisa Mipango Miji na Fundi Mchundo wa halmashauri. Wametakiwa kuziwasilisha ofisini kwa Katibu Mkuu wa Tamisemi ndani ya kipindi cha saa 24 kuanzia Januari 2, mwaka huu. Aidha, amewapa mwezi mmoja hadi Januari 30, mwaka huu, viongozi wa Wilaya ya Kilosa kukamilisha ujenzi wa Kituo cha Afya Mikumi baada ya kususuasua tangu Juni mwaka jana kutokana na usimamizi mbovu.Jafo alitoa maagizo hayo katika ziara yake wilayani Kilosa katika Mji Mdogo wa Mikumi na Kidodi ambayo aliifanya juzi ikilenga kukagua maendeleo ya ujenzi wa vituo vya afya, ambavyo wakazi wa maeneo hayo waliahidiwa na Rais John Magufuli, alipofanya ziara mwaka jana mkoani humo. Alisema vituo hivyo kila kimoja kilipatiwa Sh milioni 400 kwa ajili ya ujenzi, na vilitakiwa kukamilika tangu Novemba mwaka jana, hata hivyo kwa Kituo cha Afya Mikumi ujenzi wake uko hatua ya msingi, wakati cha Kidodi kikiwa kimekamilishwa na kubakia umaliziaji wa maeneo madogo madogo.Kutokana na hali aliyoikuta, Jafo alichukizwa na namna ya viongozi wa Wilaya ya Kilosa wasivyowajibika kusimamia ujenzi wa Kituo cha Afya Mikumi ambacho kilipatiwa fedha siku moja na vingine nchini Juni 26, 2018, lakini hadi sasa ujenzi wake upo ngazi ya msingi na hakuna usimamizi madhubuti. “Hebu naombeni wote mnipe maelezo ya kwa nini hali hii iko hivi, na kwa nini msichukuliwe hatua za kinidhamu, kuanzia Mkurugenzi, Mhasibu, Mganga wa Wilaya, Ofisa Mipango Miji na Fundi Mchundo anayesimamia ujenzi huu?” Alihoji.Alisema katika ziara aliyofanya katika mikoa nane kwenye halmashauri ambazo baadhi zipo mbali na miundombinu yake ya barabara si mizuri, wamekamilisha ujenzi wa vituo vya afya na nyingine zimefikia hatua ya linta, tofauti na Kilosa katika Kituo cha Afya Mikumi, ujenzi upo hatua ya msingi, jambo alilosema ni uzembe na halikubaki katika serikali ya awamu ya tano na hasa kwenye wizara anayoiongoza. Kwa hiyo, baada ya maelekezo hayo, alisema atafanya tena ziara Januari 30, mwaka huu ili kuona utekelezaji na ukamilishaji wa ujenzi wa kituo hicho ambacho Rais alitoa fedha kusaidia wananchi kupata huduma bora za afya.Naye Mhasibu wa Wilaya Kilosa, George Mashauri katika utetezi wake kwa waziri, alidai ujenzi ulichelewa kuanza kutokana na mifumo ya fedha ya halmashauri kuchelewa kufunguka, na hata ilipofunguka watumishi wa Idara ya Fedha walikosea kutuma fedha hiyo kwenye akaunti ya Zahanati ya Mikumi; maelezo ambayo Jafo aliyakataa.Kwa upande wake, DMO Dk Halima Mangiri alidai ujenzi huo ulianza tangu Juni kwa kazi zile zilizokuwa hazihitaji rasilimali fedha, hata hivyo walipofika Julai mifumo ilikuwa imefungwa na Septemba Idara ya Uhasibu ilipotaka kulipa fedha hizo, walikosea kuzituma, na hivyo kukaa miezi miwili bila kuanza ujenzi huo. Ulianza Oktoba 2018.Hata hivyo, alisema Kituo cha Afya Mikumi kitakapokamilika kitatoa huduma bora na za kisasa kwa wakazi wapatao 22, 676 wa Mamlaka ya Mji Mdogo wa Mikumi wilayani Kilosa. Mbunge wa Jimbo la Mikumi, Joseph Haule ‘Profesa Jay’ alimshukuru Waziri Jafo kwa kufika na kukagua maendeleo ya ujenzi wa vituo hivyo vya afya vya Mikumi na Kidodi.Alisema maendeleo ya ujenzi wa kituo cha Kidodi yanamridhisha kila mtu, kikubwa ni kushikamana na kuzifanyia kazi changamoto zilionekana kituo cha Mikumi ili kikamilike na kuanza kutoa huduma kwa wakazi wa mji huo. Kukamilika kwa vituo vya afya vya Mikumi na Kidodi kunaelezwa kutakuwa msaada mkubwa kwa wakazi wa Jimbo la Mikumi na Wilaya ya Kilosa.	1
920	KAMPUNI tatu za ndani na nje yamejitokeza kutaka kuidhamini Ligi Kuu ya Tanzania (TPL) katika msimu mpya wa 2019/2020. Hayo yameelezwa na Mkurugenzi wa Bodi ya Ligi nchini Tanzania (CEO), Boniface Wambura, amesema kati ya kampuni hizo tatu, mbili yanatoka Tanzania na moja Africa Kusini. Wambura amesema hivi sasa wapo katika mchakato wa kukamilika kwa udhamini huo kwa kufanyia kazi mapendekezo mbalimbaki ya kila kampuni  “Kuna makampuni matatu hadi sasa yamejitokeza kuidhamini Ligi yetu msimu ujao na mchakato unaendelea vizuri.” alisema Wambura. Wambura alisema hadi kufikia Julai 15 mwaka huu watamtangaza rasmi mdhamini huyo ili kuanza taratibu nyingine za maandalizi ya Ligi. Hata hivyo, Wambura alisema wanatoa umuhimu kwa kampuni ya ndani kuweza kuingia nao mkataba huo kuliko kampuni hiyo ya nje. Wambura pia alisema kuwa kampuni nyingi zingeweza kujitokeza kuidhamini Ligi hiyo lakini mengi yanaonesha kusita kutokana na sababu mbalimbali. Ligi kuu msimu uliopita ambao Simba ilifanikiwa kutetea taji lake, haikuwa na mdhamini licha ya kuwa na timu 20 kutoka 16 za msimu wa 2017/2018.	2
921	WELLINGTON, New Zeiland  WAZIRI anayeshughulikia masuala ya wanawake nchini hapa amelazimika kuendesha baiskeli  kwenda hospitali kwa  wiki 42 kwa ajili ya kujiandaa kujifungua mtoto wake wa kwanza kwa kile ambacho anadai hawakuwa na nafasi ya kutosha ndani ya gari lao na mumewe kwa ajili ya watoa huduma. Kwa mujibu wa Shirika la Utangazaji la Uingereza (BBC), Waziri huyo kutoka chama cha  Green,  Julie Genter,  alisema   mbali na kukosekana nafasi  katika gari hilo, alilazimika kutumia usafiri huo  ikiwa ni sehemu ya mazoezi ya kijiweka vizuri katika nafya. Kupitia    ujumbe na picha ambazo azilizutuma jana katika mtandao wake wa  jamii wa Instagram aliandika kwamba yeye na mumewe walikuwa wanaifurahia asubuhi hiyo njema. “Kitu hiki ndicho kinachotupa bahati,” aliwaandikia wafuasi wake kupitia mtandao huo   wa  jamii. “Mimi na mume wangu  tulipanda baiskeli kwa sababu hapakuwa na nafasi ya kutosha katika gari kwa ajili ya  wafanyakazi wa msaada … lakini pia iliniweka mimi katika hali nzuri zaidi. “Safari ya kutumia baiskeli ya umeme ilikuwa ni nzuri  kwa kiasi kikubwa naifurahi  safari hii na tunatarajia kuongeza nafasi nyingine kwenye baiskeli yangu kwa ajili ya mtoto atakayekuja wiki chache zijazo,”aliongeza. Endapo atajifungua waziri huyo ambaye atachukua   miezi mitatu kwa ajili ya mapumziko atakuwa ameongeza idadi ya wanasiasa ambao  wamejifungua wakiwa madarakani. Mbunge wa kwanza nchini hapa kujifungua ilikuwa ni mwaka 1970 na mwingine mwaka 1983. Mwaka  2016 Australia ilibadilisha sheria zake kwa kuwaruhusu viongozi wanawake kunyonyesha wakiwa ndani ya bunge.	0
922	 Yanga wako mjini Arusha kuonesha Kombe la Ligi Kuu Tanzania Bara walilolitwaa wiki iliyopita. Yanga waliandika bao la kwanza kupitia kwa Geofrey Mwashuiya aliyefunga kwa shuti kali baada ya kupokea pasi kutoka kwa Matheo Anthony.Dakika tano baadae, AFC ilifanya shambulizo la nguvu langoni mwa Yanga, lakini Kuha Hilali alipiga mpira nje. Yanga hivi karibuni walitetea taji la Ligi Kuu ya Tanzania Bara kwa mara ya tatu mfululizo, licha ya kufungwa bao 1-0 kutoka kwa Mabo FC ya Mwanza katika mchezo wa mwisho wa ligi hiyo. Mwashiuya aliiandikia tena Yanga bao la pili katika dakika ya 67 baada ya kupiga shuti kali lililomshinda kipa wa AFC, Ramadhani Waziri na kujaa wavuni.	2
923	" 	WASHINGTON, MAREKANI      	RAIS wa Marekani, Donald Trump anadaiwa kufichua taarifa nyeti za kijasusi kwa Waziri wa Mambo ya Nje wa Urusi, Sergei Lavrov kuhusu operesheni iliyokuwa inapangwa dhidi ya wanamgambo wajiitao Dola la Kiislamu (IS).   	Katika sakata jingine linaloukumba utawala wa Rais Trump ambaye hajakaa madarakani kwa muda mrefu, Gazeti la Washington Post ndilo lililoripoti suala hilo, ambalo Ikulu ya Marekani imeitaja kuwa ya uongo.   	Tangu kuingia madarakani Januari mwaka huu, Trump amejikuta akijitosa kutoka sakata moja hadi jingine.   	Katika taarifa zilizochapishwa juzi, Washington Post imenukuu duru kutoka kwa maofisa wa zamani na wa sasa wa Marekani ambao walisema Rais Trump alitoa taarifa nyeti za kijasusi kwa Lavrov na Balozi wa Urusi nchini Marekani Sergey Kislyak wakati walipokutana kwa mkutano wiki iliyopita Ikulu mjini hapa.   	Taarifa hizo zilitoka kutoka kwa mmoja wa washirika muhimu wa Marekani anayehusika katika vita dhidi ya IS, ambaye hakuipa Marekani ruhusa ya kuzitoa taarifa hizo zinazohusiana na mipango ya kigaidi ya IS kwa Urusi.   	Licha ya kuwa Rais ana mamlaka ya kufichua hata taarifa nyeti za kijasusi lakini katika kisa hiki hakushauriana na mshirika aliyezitoa taarifa hizo.   	Kwa mujibu wa maafisa wa kijasusi, ambao hawakutaka kutambulika, kutolewa kwa taarifa hizo kunahujumu ushirikiano wa kubadilishana taarifa za kijasusi kati ya Marekani na washirika wake.   	Mshauri wa masuala ya kitaifa ya usalama wa utawala wa Trump H.R McMaster aliwaambia waandishi wa habari kuwa taarifa hizo za kuvujishwa kwa taarifa nyeti za kijasusi si za kweli akiongeza kuwa Trump na viongozi hao wa Urusi walitathmini vitisho mbali mbali vya kiusalama ikiwemo kitisho kinacholenga safari za anga.   	Licha ya maafisa wa ngazi ya juu wa utawala wa Trump kukanusha taarifa hizo, wabunge wa chama cha Democratic wameitaja mienendo ya Trump kuwa hatari na isiyojali.   	Mbunge wa Chama cha Republican Bob Corker anayesimamia kamati ya Seneti ya masuala ya kigeni ameyataja madai hayo ya kutia wasiwasi mkubwa iwapo yatabainika kuwa ya kweli."	0
924	 SERIKALI ya Mapinduzi ya Zanzibar(SMZ) imesisitiza nia yake ya kupambana na misumeno ya moto kwa kuiteketeza ili kupunguza athari za kimazingira za ukataji wa miti kiholela.Hayo yamesemwa na Naibu Waziri wa Nchi Ofisi ya Makamu wa Pili wa Rais, Mihayo Juma Nhunga wakati akijibu swali la mwakilishi wa jimbo la Chakechake, Suleiman Sarhani aliyetaka kujua mikakati ya kudhibiti misumeno ya moto zimefikia wapi kwa sasa.Nhunga amesema serikali kupitia Idara ya Misitu na Mali zisizorejesheka imetangaza rasmi kupiga marufuku misumeno ya moto nchini kote baada ya kubainika kuwepo kwa kasi ya ukataji wa miti ikiwemo ya matunda.Amesema tayari serikali imetoa muda wa mwezi mmoja kwa wamiliki wa misumeno ya moto kuisalimisha katika taasisi husika ikiwemo kwa viongozi wa shehia pamoja na Jeshi la Polisi.Aliwataja masheha wa shehia zote za Unguja na Pemba kuhakikisha wanawafichua watu wanaomiliki misumeno ya moto katika maeneo yao kwa sababu wanafahamika.''Serikali tayari imetoa agizo la kukamatwa kwa misumeno ya moto nchini kote ambapo watu wanaoimiliki wametakiwa kuipeleka kwa viongozi wa shehia ikiwemo masheha na serikali za halmashauri ya wilaya na mikoa,'' alisema.Alizitaja sababu kubwa za serikali kupiga marufuku misumeno ya moto ni tishio la uharibifu wa misitu pamoja na ukataji wa miti ya matunda ikiwemo Minazi na Miembe.Alisema katika kipindi cha miaka miwili, kumejitokeza wimbi kubwa la ukataji wa miti ikiwemo minazi kwa ajili ya matumizi ya mbao huku misumeno ya moto ikitumika kufanya kazi hizo.Hivi karibuni katika sherehe za maonesho ya kilimo zilizofanyika Pemba, Rais wa Zanzibar Dk Ali Mohamed Shein alitangaza rasmi kupigwa marufuku kwa misumeno ya moto na watu wanaoimiliki wametakiwa kuisalimisha katika taasisi husika.	1
925	NA BADI MCHOMOLO, IMEKUWA kama mchezo vile kwa mastaa wa kiume wa Marekani kujivunia na kuona ustaa wao umekamilika pale ambapo watatia kwenye mikono ya Serikali na kwenda kuishi jela hata kama ni kwa muda mfupi. Hali hiyo inachagizwa na ile hali ya kuona jela ni sehemu ya kukuza majina yao na muda mwingine kazi zao lakini wapo ambao dola za nchi zao zimewatia nguvuni kutokana na makosa na siyo kwa sababu wana kiu ya kukuza majina yao. Zaidi Ujuavyo wiki hii limekuandalia orodha na nyota mbalimbali nchini humo ambao wapenzi wao walizidi kujizolea umaarufu walipokwenda jela. Rihanna Huyu ni msanii wa Pop nchini , kwa sasa anatamba na wimbo wake wa ‘Work’, ambao amemshirikisha rapa Drake, huku tetesi zikidokeza kwamba wawili hao ni wapenzi. Awali mrembo huyo alikuwa anatoka na msanii wa RnB Chris Brown, uhusiano wa wawili hao ulianza tangu Chris alipotoa wimbo wake wa With You. Wimbo huo ulidaiwa kumgusa sana mwana dada Rihanna na kushindwa kuficha hisia zake za mapenzi hivyo akajipeleka mwenyewe mikononi mwa Chri Brown na penzi lao likaanza rasmi. Inadaiwa kwamba Chris ni msanii mwenye hasira za karibu na maera kadhaa wamekuwa wakigombana ila mwama 2013, Chris alikwenda jela mara baada ya kumshushia kichapo mrembo huyo. Penzi lao likawa limefika mwisho na kuwashangaza mashabiki wao wengi ambao hawakuwahi kufikiri kama Chris na Rihanna wanaweza kuachana. Akiwa jela, Chris Brown alizidi kuwa maarufu kutokana na kuanza kutoka kimapenzi na mwanamitindo Karruache Tran. Hata pale alipotoka jela penzi lake likawa kwa mwanamitindo huyo na akamsahau kabisa Rihanna na wawili hao walitengeneza kapo yenye nguvu licha penzi hilo kutodumu. Whitney Houston Alikuwa mke wa rapa Bobby Brown, alipoteza maisha tangu mwaka 2012, wawili hawa walifanikiwa kupata mtoto mmoja anayeitwa ambaye naye alipoteza maisha mwezi juni mwaka jana. Bobby kama kichwa cha familia alikuwa ndiyo chanzo cha migogoro katika nyumba yao kutokana na kuvunja sheria mbalimbali zilizopangwa. Moja ya shida aliyokuwa nayo Bobby ni ile ya kunywa pombe kupita kiasi na kupelekea Januari 17 mwaka 2000 kutia nguvuni kwa kosa la kuendesha gari akiwa amelewa. Kwa kosa hilo Bobby alikwenda jela kwa siku nana huku akitozwa faiani ya dola 2000 na yeye kutoka dola 800 na kufanya kazi mbalimbali za kijamii. Alipoma;lizia kufumikia kifungo hicho cha nje aliendelea kurudi jela kwa makosa mbalimbali. Tameka Huyu ni mke wa rapa Clifford Joseph Harris maarufu kwa jina la T.I, wawili hao wamefanikiwa kupata watoto watano, T.I amekuwa mtu wa matukio mengi nchini Marekani na inadaiwa kwamba ni miongoni mwa wasanii wa Hip hop ambao wanalisumbua jeshi la polisi mara kwa mara. Mwaka 1998, mke wa T.I, Tameka alikuwa na wakati mgumu baada ya rapa huyo kukamatwa na polisi baada ya kukutwa na bangi, lakini baada ya kufikishwa mahakamani alihukumiwa kifungo cha nje na kufanya kazi za kijamii, lakini msanii huyo alionekana kuendelea kufanya makosa mengine. Mwaka 2004, msanii huyo alikutwa na kosa lingine la uvunjaji wa sheria za nchi hivyo alitakiwa kwenda jela kwa miaka mitatu, Tameka alipambana kuhakikisha mume wake haingii tena jela, mfurulizo wa matukio yake yamezidi kumpa jina rapa huyu mtukukutu. Shanell Alikuwa ni mpenzi wa Lil Wayne, lakini wawili hao walikuja kuachana mwaka 2010 mara baada ya Lil Wayne kutoka jela. Lil Wayne aliingia jela kwa miezi nane kutokana na kumiliki silaha kinyume na sheria, lakini baada ya kutoka msanii huyo alizidi kuwa maarufu kwa kurekodi nyimbo kali. Aisha Atkins Huyu ni mke wa rapa Ja Rule, walifunga ndoa tangu mwaka 2001, mrembo huyo anadaiwa kuwa na moyo wa ujasiri baada ya mume wake kwenda jela kwa miaka miwili lakini alikuwa mvumilivu na kumsubiri rapa huyo. Baada ya Ja Rule, kutoka jela aliamini kuwa hawezi kuwa na mrembo huyo, lakini alipokelewa na kuendelea na uhusiano wao. Rapa huyo alikwenda jela kwa kosa la kufanya matukio ya uharibu kwa kutumia silaha.	4
926	 Na Samwel Mwanga, Maswa   Mahakama ya wilaya ya Maswa mkoani Simiyu imemhukumu Domician Faustine (20) mkazi wa mtaa wa Uzunguni mjini Maswa kwenda jela miaka 30 baada ya kupatikana na hatia ya kumbaka na  kumpatia ujauzito mwanafunzi wa kidato cha kwanza(jina linahifadhiwa) wa shule ya Sekondari ya Binza iliyopo wilayani hapa.  Hukumu hiyo imetolewa leo Juni 19, na Hakimu wa mahakama hiyo, Tumaini Marwa baada ya kuridhika na ushahidi uliotolewa na upande wa mashitaka.  Hakimu Marwa akisoma hukumu hiyo amesema kuwa anatoa adhabu hiyo kwa mshitakiwa ambaye hakuwepo mahakamani wakati hukumu hiyo ikisomwa kutokana na upande wa mashitaka kuleta mashahidi katika mahakama hiyo ambao walithibitisha kosa la mshitakiwa akiwamo mwanafunzi mwenyewe.   Amesema kuwa katika Wilaya hiyo vitendo vya wanafunzi  kubakwa na kupewa ujauzito wakiwa shuleni vimekuwa vikikithiri hali ambayo imesababisha wanafunzi wengi wa kike wa Shule za Msingi na Sekondari kushindwa kuendelea na masomo.  Awali ilidaiwa mahakamani hapo na Mwendesha Mashitaka, Mkaguzi wa Polisi, Nassib Swedy kuwa mshitakiwa alitenda kosa hilo Septemba mwaka jana majira ya mchana katika mtaa wa Uzunguni.  Mwendesha mashitaka, Nassib aliiambia mahakama kuwa mshitakiwa siku ya tukio alimsimamisha mwanafunzi huyo wakati akitoka shuleni kuelekea nyumbanii kwao na kumkamata kwa nguvu na kisha kumwigiza katika moja ya chumba katika nyumba aliyokuwa akiishi mshitakiwa na kuanza kumbaka.  Alisema kuwa kosa hilo ni kinyume na kifungu cha 130 (1) (2) (e) na kifungu 131(1) vifungu vya  sheria ya kanuni ya adhabu sura ya 16 marejeo ya mwaka 2002.  Kwa kuwa mshitakiwa hakuwepo wakati hukumu yake ikisomwa mahakama iliamuru mshitakiwa atafutwe na mdhamini wake na akikamatwa aanze kutumikia kifungo chake mara moja.	1
927	NA WAANDISHI WETU TIMU za Yanga, Simba na Azam zimeendeleza wimbi la ushindi na kukabana koo kileleni mwa Ligi Kuu Tanzania Bara, baada ya jana kushinda mechi zao za pili mfululizo. Timu hizo zote zina pointi sita, lakini zinatofautiana kwa idadi ya mabao ya kufunga na kufungwa. Yanga ambao wanatetea ubingwa hadi sasa ipo kileleni ikiwa haijaruhusu bao la kufungwa, ila imeshinda mabao matano hadi sasa, ikifuatiwa na Azam ambayo imeshashinda mabao manne na kuruhusu moja la kufungwa. Simba inafuata katika nafasi ya tatu, ikiwa imeshinda mabao matatu na kutoruhusu bao, wakati Mtibwa Sugar na Majimaji nazo zina pointi sita katika nafasi ya nne na tano. Yanga iliyokuwa nyumbani kwenye Uwanja wa Taifa Dar es Salaam, iliifunga Tanzania Prisons mabao 3-0, Simba yenyewe ikalipa kisasi kwa kuichapa ugenini Mgambo JKT mabao 2-0. Azam nayo iliyokuwa ugenini kwenye Uwanja wa Kambarage, Shinyanga ilizidi kumweka pabaya kocha wa Stand United, Mfaransa, Patrick Liewig baada ya kuwachapa mabao 2-0. Mkenya Allan Wanga alifungua akaunti ya mabao Azam kwa kuifungia bao la kwanza, kabla ya kiungo, Frank Domayo kufunga la pili kuelekea mwishoni mwa mchezo huo. Yanga ilianza kwa kasi mchezo huo dhidi ya Prisons ikitaka kupata bao la mapema, lakini kadiri muda ulivyokuwa unakwenda walipungua makali na kuiga mpira wa polepole waliokuwa wakicheza Tanzania Prisons. Hadi dakika 25 za kwanza zinamalizika timu zote zilionekana kucheza sana katikati ya uwanja na kufanya mashambulizi yasiyokuwa na maana hali iliyopelekea kutopigwa shuti lolote lililolenga lango wala kutoka nje. Yanga ilicharuka na kufanya shambulizi kali dakika ya 26 langoni mwa Prisons, ambapo mpira uliomponyoka kipa wa maafande hao, Mohamed Yusuf, ulimkuta beki Mbuyu Twite aliyepiga shuti kali lililotinga wavuni. Kipa wa Prisons, Yusuf alifanya makosa mengine dakika ya 44 baada ya kuokoa vibaya mpira wa adhabu ndogo uliopigwa na kiungo, Thabani Kamusoko, uliomkuta Amissi Tambwe na kufunga bao la pili kwa kichwa na mpira kwenda mapumziko kwa Yanga kuwa kifua mbele kwa mabao hayo. Kocha wa Prisons, Salum Mayanga, alifanya mabadiliko kipindi cha pili kwa kumtoa kipa wake aliyepwaya, Yusuf na kuingia Aron Kalambo, kisha akamtoa tena Mohamed Mkopi na kuingia Cosmas Ader. Mwamuzi wa mchezo huo, Alex Mahagi wa Mwanza, alimuonyesha kadi ya njano Lambert Sibianka wa Prisons kwa kumfanyia madhambi, Deus Kaseke, dakika ya 59 alimpa tena kadi ya njano James Josephat kwa kumkwatua Kamusoko. Yanga iliyoonekana kuimarika kipindi cha pili, ilipata penalti dakika ya 60 kufuatia James kumkwatua Simon Msuva aliyekuwa anaelekea kufunga, iliyopelekea mwamuzi kumuonyesha beki huyo kadi nyekundu iliyotokana na kadi ya pili ya njano, penalti hiyo ilifungwa vema na Donald Ngoma dakika ya 62 likiwa ni bao lake la pili msimu huu. Kwa upande wao Wekundu wa Msimbazi Simba, iliyoendeleza kuzitesa timu za Tanga kwenye Uwanja wa Mkwakwani msimu huu ikianza kwa kuichapa African Sports bao 1-0 wikiendi iliyopita, kabla ya kuilaza Mgambo JKT na kulipa kisasi cha kufungwa nayo mabao 2-0 msimu uliopita kwenye uwanja huo. Mabao ya Simba kwenye mchezo huo yalifungwa na Mzimbabwe, Justice Madjavi dakika ya 27, aliyeunganisha krosi ya beki Mohamed Hussein ‘Tshabalala’ kwa kichwa, kabla ya Mganda Hamis Kiiza kufunga bao lake la pili msimu huu dakika ya 73 kwa shuti kali la kiufundi lililomshinda kipa wa Mgambo, Said Abdi. Kocha wa Simba, Dylan Kerr, alimuingiza kipindi cha pili mshambuliaji wake Msenagal, Pape N’daw kwa kumpa dakika tatu za mwisho za mchezo huo, lakini hakuonyesha lolote la maana hadi mpira huo ulipomalizika. Matokeo mengine, Ndanda iliutumia vema uwanja wake wa Nangwanda Sijaona kwa kuichapa Coastal Union ya Tanga bao 1-0 lililofungwa na mshambuliaji, Atupele Green, Mtibwa Sugar ikaendeleza wimbi la ushindi kwa kuichapa Toto African mabao 2-1 ugenini katika Uwanja wa Kirumba, Mwanza. Mkoani Mbeya kwenye Uwanja wa Sokoine, Mbeya City ilirekebisha makosa yake ya kufungwa mchezo wa kwanza kwa kuifunga JKT Ruvu mabao 3-0, yaliyofungwa na Joseph Mahundi, Themi Felix na David Kabole. Mwadui iliyoanza kwa kuchapwa ugenini, ilirejea kwenye dimba lake la Mwadui Shinyanga na kuipa kichapo cha pili msimu huu African Sports cha mabao 2-0, huku Majimaji iliendeleza wimbi la ushindi kwa ushindi nyumbani kwa kuichapa Kagera Sugar bao 1-0.   Vikosi Yanga: Ally Mustafa, Mbuyu Twite, Haji Mwinyi, Nadir Haroub, Kelvin Yondani, Thabani Kamusoko, Simon Msuva, Haruna Niyonzima/Geofrey Mwashiuya (dk 80), Amissi Tambwe/Malimi Busungu (dk84), Donald Ngoma na Deus Kaseke/Salum Telela (dk 66) Prisons: Mohamed Yusuf/Kalambo (dk 46), Salum Kimenya, Laurian Mpalile, James Josephat (kadi nyekundu dk 61), Nurdin Chona, Jumanne Elfadhil, Lambert Sabianka, Juma Seif, Mohamed Mkopi/Ader (dk 47), Boniface Hau na Jeremia Juma.  	2
928	 Na TIMOTHY ITEMBE – TARIME MKAZI wa Kijiji cha Itiryo, Kata ya Itiryo, Wilaya ya Tarime mkoani Mara, Angelina Charles (50), amehukumiwa kwenda jela miaka miwili kwa kosa la kumkeketa binti wa miaka 14. Akimsomea mashtaka mbele ya Hakimu Mkazi Mfawidhi, Mahakama ya Wilaya ya Tarime, Matha Mpaze, Mwendesha Mashtaka wa Polisi, Neema Antony,  alisema kuwa mshtakwa alitenda kosa hilo Desemba 7, mwaka huu kijijini hapo. Alidai kuwa baada ya mshtakiwa kufikishwa mahakamani Desemba 14, mwaka huu alikiri kuhusika kumkeketa binti huyo ambaye ni mtoto wa mdogo wake, huku upande wa mashtaka ukitoa kielelezo cha PF3. Baada ya maelezo hayo, Hakimu Mpaze alimtia hatiani mtuhumiwa na kumhukumu kwenda jela miaka miwili au kulipa faini ya Sh 500,000. Hakuweza kulipa faini na kupelekwa gerezani.	1
929	Kufuatia tetesi za beki wao wa kushoto Gadiel Michael kudaiwa kusajiliwa na Simba, klabu ya Yanga imeamua kuchukua tahadhari mapema baada ya kumsajili beki mwingine wa kushoto kutoka Malindi ya Zanzibar Salum Issa almaaarufu Marcelo. Hata hivyo Yanga imelazimika kufanya mazungumzo ya kiungwana na kuafikia na Singida United ili wawaachie mchezaji huyo ambaye tayari alikuwa amekwishamalizana na klabu hiyo na kutangazwa rasmi.  Hii ni mara ya pili Yanga na Singida United wanaingia makubaliano hayo. Msimu uliopita walifanya hivyo kwa mchezaji Feisal Salum ‘Fei Toto’ ambaye pia alitokea Zanzibar kunakoklabu ya JKU, ambapo awali mchezaji huyo alitangazwa kusajiliwa na Singida kabla ya Yanga kumtambulisha tena kama mchezaji wao baadaye. Pengine hali hiyo inatokana na ukweli kwamba Rais wa klabu ya Singida United, Dk. Mwigulu Nchemba (Mbunge) ni mwanachama na mpenzi mkubwa wa klabu ya Yanga. Itakumbwa kwenye Hafla ya Yanga iliyobatizwa jina la ‘Kubwa Kuliko’, Dk. Mwigulu alisema kwwamba angetoa mchezaji mmoja kama zawadi yake kwa klabu hiyo, hivyo pengine zawadi yenyewe ndiyo ‘Marcelo’    Mlinzi wa kushoto, Muharami Issa Said amejiunga na kikosi  chetu kwa mkataba wa miaka mitatu akitokea Malindi fc ya Zanzibar. A post shared by  Young Africans Sports Club (@yangasc) on Jul 6, 2019 at 10:14am PDT  Marcelo anakuwa mchezaji mpya 13 kusajiliwa na Yanga SC na wa tano tu mzawa, baada ya mabeki Ally Mtoni ‘Sonso’ kutoka Lipuli FC, Ally Ally kutoka KMC ya Kinondoni, viungo wa ulinzi, Abdulaziz Makame kutoka Mafunzo ya Zanzibar na Mapinduzi Balama kutoka Alliance FC ya Mwanza. Wengine saba wote wa kigeni ambao ni kipa Farouk Shikalo kutika Bandari ya kwao, Kenya, Sadney Urikhob kutoka Namibia, Lamine Moro kutoka Ghana, Juma Balinya kutoka Uganda, Issa Bigirimana, Patrick Sibomana wote wa Rwanda, Mustapha Seleman kutoka Burundi na Maybin Kalengo kutoka Zambia.	2
930	"    NA MWANDISHI WETU,   	Jeshi la polisi mkoani Morogoro linamshikilia msanii wa muziki wa kizazi kipya Nay wa Mitego kwa tuhuma ya kutunga nyimbo ya uchochezi.   	Kwa mujibu wa taarifa ya Kamanda wa Polisi mkoa wa Morogoro, Urlich Matei amesema kuwa Nay alikamatwa jana saa nane usiku wilayani Mvomero mara baada ya polisi mkoa wa Morogoro kupewa taarifa ya kutafutwa kwa msanii huyo na jeshi la polisi kanda maalum jiji la Dar es Salaam.   	Mpaka muda huu msanii huyo yupo katika kituo cha polisi mkoa wa Morogoro mara baada ya kuletwa kutoka Mvomero."	4
931	 Halmashauri ya Mji Kibaha imesema ina fursa ya kipekee kwa biashara ya uwekezaji kutokana na jiografia yake ukiwemo ukaribu wake na bandari ya jiji la Dar es Salaam na uwepo wa bandari kavu.Mkurugenzi Mtendaji wa Halmashauri hiyo, Jennifer Omollo amesema ofisini kwake mjini Kibaha kuwa, mji huo upo umbali wa takribani kilomita mbili kutoka jiji hilo kuu la kibiashara Tanzania.Ameyasema hayo wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na Kongamano la Fursa za Biashara na Uwekezaji mkoani humo.Maonesho hayo yatafanyika kuanzia Oktoba Mosi hadi saba kwenye viwanja vyaa CCM Sabasaba Picha ya Ndege, na Kongamano litafanyika Oktoba tatu.“Lakini sisi tupo kwenye barabara kubwa ya Morogoro na sasa hivi ujue Mheshimiwa Rais anajenga barabara ile kwa line sita kwa hiyo usafiri ni rahisi hata kutoka bandarini”amesema Omollo.Amesema bandari kavu iliyopo takribani kilomita nne kutoka mjini Kibaha ni fursa muhimu kwa biashara.“Lakini pia tuna reli ya kisasa inayojengwa na Mheshimiwa Rais hiyo nayo ipo karibu sana na Kibaha” amesema na kuongeza kuwa Kibaha inafikika kwa urahisi kuliko maeneo mengine mkoani humo.Kwa mujibu wa Omollo ukiwa Kibaha ni rahisi zaidi kusafiri na kusafirisha bidhaa kuliko maeneo mengine ya Pwani, na pia huduma nyingine wezeshi kwa biashara zinapatikana na ni za uhakika ukiwemo umeme na maji.	5
932	NA GEORGE KAYALA MWIMBAJI wa nyimbo za Injili, Madam Ruth Mwamfupe ‘Madam Ruth’, ameweka wazi kwamba wasanii wengi wa muziki huo ni wafitini kutokana na kujihusisha katika masuala ya kishirikina na kuitenga imani yao. Akizungumza na MTANZANIA, Madam Ruth anayetamba na wimbo wake wa ‘Jana Imepita’, alisema alidhani mambo hayo hufanywa na wasanii wa muziki mwingine lakini ajabu yanafanyika katika muziki wa Injili. “Kumekua na ufitini mwingi kwenye huduma hii ya uimbaji, inadaiwa wapo wanaokwenda kwa waganga wa jadi kwa ajili ya kuzima nyota za waimbaji wengine jambo ambalo ni kinyume na mpango wa Mungu na wanaofanya hivyo wanapaswa kuacha kwani mwisho wao si mzuri,” alisema msanii huyo.	4
933	HASSAN DAUDI BILA shaka umewahi kukutana na swali juu ya chanzo cha ndoa nyingi za siku hizi kuvunjika miezi au miaka michache tu baada ya sherehe kubwa iliyogharimu kiasi kikubwa cha fedha. Huenda kuna sababu nyingi, lakini wanandoa hawa walioishi pamoja miaka 82 wanaweza kuwa na jibu sahihi katika hilo. Inaweza kukushangaza kidogo, lakini ukweli ni kwamba wanandoa hawa wameweza kuishi pamoja kwa miaka 82 sasa tangu walipoidhinishwa kuwa mke na mume. Raia hao wa Japan, ambao pia wote wanatokea jijini Oita, ndiyo wanaoshikilia rekodi ya dunia, wakiwa na ndoa iliyodumu muda mrefu zaidi duniani.  Ifahamike kuwa Japan ni moja kati ya nchi ambazo wananchi wake wana wastani mkubwa wa umri wa kuishi, ikitajwa kuwa ni miaka 84. Masao Matsumoto (109), alimuoa Miyako Sonoda (101) mwishoni mwa mwaka 1937 na wamebahatika kupata watoto watano, wote wa kike, tena wakiwa na wastani wa umri wa miaka 66 hadi 77. “Wameingia ukurasa wa mwisho wa maisha yao. Ni jambo la heshima kwao kupewa tuzo. Ningependa kuona wakiendelea kuishi maisha ya amani,” anasema binti yao, Hiromi. Pia, wahenga hao wamefanikiwa kupata wajukuu 13, huku idadi ya vitukuu ikitajwa kufikia 25. Hata hivyo, Masao na Miyoba, wanakiri kuwa haikuwa rahisi kwa ndoa yao kudumu muda mrefu kiasi hicho kwani kama si uvumilivu, basi ingefungwa au ingekuwa imeshavunjika muda mrefu. Moja kati ya majaribu yaliyohitaji uvumilivu wa kiwango cha juu ni kitendo cha Masao kutakiwa kujiunga na jeshi mara kwa mara kabla ya kumalizika kwa Vita ya Pili ya Dunia, ambapo alilazimika kumwacha Miyako.  Ifahamike kuwa wakati huo walikuwa hawajafunga pingu za maisha hivyo kama si uvumilivu huenda ndoa yenyewe isingekuwapo.  “Wazazi wa Miyako walikuwa wakija kwetu mara kwa mara kuuliza lakini waliambiwa sijarudi,” anakumbuka Masao. Kutokana na hilo, ndoa yao ililazimika kupigwa kalenda mara kadhaa kutokana na Masao kupelekwa katika operesheni mbalimbali za kijeshi. Anaongeza kuwa hata ilipofanikiwa kufungwa mwishoni mwa mwaka 1937, ndoa yao haikuwa na sherehe kwani haikuchukua muda mrefu kabla ya mumewe huyo kurejea kambini. Miyako anasema: “Kuna kipindi nilikuwa nahisi  hatarudi lakini mwaka 1946 akawa anapatikana nyumbani rasmi,” anasema Masao. Kumalizika kwa vita hakukuwa mwisho wa changamoto za wawili hao kwani kutokana na uharibifu uliotokana na vita, walikabiliwa na hali mbaya ya kiuchumi. “Tulikuwa na uhaba wa chakula na nguo. Hata mume wangu alipopata kazi bandarini, ndoa ikawa na changamoto kama ya mwanzo, alitakiwa kusafiri mara kwa mara. “Shukrani pekee ni kwa uvumilivu wangu, kabisa,” anasema Miyako, kauli inayosindikizwa na tabasamu lake la kichovu kutokana na umri wake. Katika kuadhimisha miaka 80 ya ndoa yao mwaka juzi; ndugu, jamaa na marafiki waliwaandalia sherehe, ambayo wazee hao walisema hawakubahatika kuipata wakati wakivishana pete wala kufunga pingu za maisha. Wengi kati ya waliohudhuria sherehe hiyo walionekana kuvutiwa na picha za wawili hao walioonekana wenye furaha iliyopitiliza. Akivizungumzia vikongwe hivyo, mmoja kati ya mabinti zao, Etsuko Kawamura, anasema: “Si tu bado wazazi wetu wana nguvu, pia mama aliweza kupika vizuri tu hata alipokuwa na umri wa miaka 98. Wakati binti yao huyo mkubwa akiwa na hamu ya kuishi kwenye ndoa kwa muda mrefu kama ilivyo kwa wazazi wake hao, iko hivyo pia kwa mwanawe aitwaye Aya Ozawa. Hapa Ozawa anamzungumzia babu yake, Masao, anasema alipokuwa mdogo alikuwa akimwogopa kutokana na mwonekano wake wa kizee. “Nilipokuwa mdogo, nilikuwa namuogopa babu kidogo lakini nilipokuwa mkubwa, tulitazama soka na kucheza pamoja. “Pia alikuwa akinisimulia mengi kuhusu vita. Tulifanya hivyo mara nyingi tu na alikuwa akinishangaza kwa wepesi aliokuwa nao licha ya umri wake.  “Najivunia kuona babu na bibi yangu wakipewa tuzo ya Guinness World Records,” anasema Ozawa.	0
934	 PATRICIA KIMELEMETA WAZIRI wa Ujenzi, Uchukuzi na Mawasiliano, Profesa Makame Mbarawa ameirarua Bodi ya Wakurugenzi na Menejimenti ya Mamlaka ya Bandari Tanzania (TPA) kwa kushindwa kuwajibika ipasavyo. Ili kuongeza ufanisi TPA, Serikali inatarajia kupeleka Naibu Mtendaji Mkuu mpya ili kusimamia suala hilo kwa umakini zaidi kutokana na aliyekuwepo kushindwa kusimamia majukumu yake ipasavyo. Hatua hiyo imekuja siku moja baada ya Waziri Mkuu, Kassim Majaliwa kuzuia mpango aliodai wa ‘wajanja’ kutaka kuzitoa bandarini bila kulipa kodi trela 44 kwa kutumia jina lake. Akizungumza baada ya kufanya ziara bandarini hapo jana, Waziri Mbarawa alisema licha Rais Dk. John Magufuli pamoja na Waziri Mkuu Majaliwa kubaini uozo kadhaa, menejimenti pamoja na Bodi hazijafanya juhudi za kurekebisha ‘madudu’ hayo. Wiki iliyopita Rais Dk. Magufuli alifanya ziara ya kushtukiza  bandarini hapo na kukuta magari 53 ya kubebea wagonjwa yasiyokuwa na mwenyewe licha ya nyaraka kuonyesha yaliagizwa na ofisi ya rais. Katika ziara hiyo, Profesa Mbarawa pia alibaini kuwapo makontena zaidi ya 100 ambayo yaliingia nchini tangu mwaka 2011 na 2012 na wahusika wa kontena hizo hawajulikani lakini mpaka sasa bodi haijatoa uamuzi kuhusu suala hilo. “Nimesikishwa sana na kitendo cha bodi ya wakurugenzi wa TPA kushindwa kufanya uamuzi wowote kuhusiana na magari 53 yasiyokuwa na wenyewe, trela 44 zilizotaka kutoka bila ya kulipiwa ushuru na leo nimekuta makontena 100 ambayo mmiliki wake hajulikani. “Sasa nashindwa kuelewa sababu za kasoro hizi kufumbiwa macho wakati mnaziona, nimesikitishwa sana na utendaji wenu. “Tunaleta naibu mtendaji mkuu ambaye atasimamia operesheni, naomba apewe ushirikiano ili kusaidia Serikali huyu ambaye anakaimu tunamuondoa ameshindwa kwenda na kasi yetu,” alisema Prof. Mbawara. Akizungumza baada ya ziara hiyo, Mwenyekiti wa Bodi ya TPA, Ignas Rugaratuka alisema wamejipanga kikamilifu kuhakikisha wanaitendea haki nafasi waliyopewa kwa kusimamia mabadiliko ndani ya bandari. MTANZANIA limepata taarifa kwamba nafasi aliyetajwa kuondolewa na Profesa Mbarawa ni Kaimu Naibu Mkurugenzi mkuu, Utekelezaji bandarini hapo. Mkurugenzi Mkuu wa TPA, Mhandisi Deusdedit Kakoko alisema tangu aingie katika mamlaka hiyo wamekuwa wakifanya jitihada za kurekebisha upungufu na kumuahidi waziri kuwa ataongeza jitihada zaidi. “Kama ni mabadiliko tumefanya makubwa sana hasa katika utawala na uongozi ila kila anayehusika katika sekta hiyo anapaswa kutoa msaada,” alisema Mhandisi Kakoko.	1
935	 BRIGHITER MASAKI TAYARI filamu na waigizaji wanaowania tuzo za Sinema Zetu International Film Festival, (SZIFF 2019), wametangazwa huku tuzo zikitarajia kutolewa Februari 23 mwaka huu katika ukumbi wa Mlimani City, Dar es Salaam. Filamu ndefu, fupi, tamthilia na makala zaidi ya 237, zilionyeshwa katika chaneli ya Sinema Zetu na vikapatikana vipengele vya tuzo 30. Lengo kubwa la tuzo za SZIFF ni kutambua mchango wa wasanii,wazalishaji na wadau wanaofanya vizuri kwenye tasnia hiyo ili kutoa hamasa waigizaji kuzalisha filamu bora. Mkurugenzi Mkuu wa Azam Media, Tido Mhando,  amesema  kuwa SZIFF kwa mwaka huu zimegawanyika katika makundi makubwa mawili ya Swahili Panorama na World Cinema. Mhando anasema katika kuziweka karibu tuzo hizo na watazamaji, kuna vipengele  kadhaa vimeongezwa ambavyo ni Tamthilia Bora, Mwongozaji Bora, Mwandishi Bora, Mhariri Bora wa Picha Jongevu. Aidha kuna kipengele kipya cha World Cinama ambacho kitahusisha filamu kutoka nchi zaidi 15 za Afrika ambacho kilisajili filamu 33 na zilizobahatika kupita ni 11. Tido Mhando aliongeza kuwa filamu hizo zimegawanyika katika makundi mawili. Moja ni zile filamu zinazojadiliwa na jopo la majaji na lingine ni filamu ambazo waigizaji wake wamechaguliwa na mashabiki kupitia kupigiwa kura kwenye tovuti na meseji.  “Kila mtu anatakiwa kujua kuwa kwa sasa Kiswahili ni miongoni mwa lugha kumi kubwa kuzungumzwa barani Afrika, hivyo tumeamua kufanya tamasha la tuzo hizi ili iwe njia moja ya kufikisha lugha ya Kiswahili kwa watumiaji wapya, “Kwani tuzo hizo zitashindanisha takribani mataifa yote ya Afrika ambayo yamekubali kushiriki nasi,” anasema Mhando. Naye mratibu wa tuzo hizo ambazo mlezi wake ni Mkuu wa wilaya ya Kisarawe, Jokate Mwegelo, Sophia Mgaza, ameliambia Juma3tata kuwa mwaka huu umekuwa na mafanikio baada ya filamu nyingi kutoka mikoa kushiriki tofauti na mwaka jana ambapo filamu nyingi zilitoka Dar es Salaam.  “Filamu zilizotangazwa kuingia katika mchuano wa pili ni zile zilizokidhi vigezo na masharti na zimegawanyika katika makundi mawili, “Kundi la kwanza ni la filamu zote ndefu zilizopatiwa ‘code number’ na kupigiwa kura na watazamaji ambao watapata nafasi yakuchagua Filamu Bora, Mwigizaji Bora,  Kiume na wa Kike na kundi la pili ni filamu zote ambazo zimepitiwa na jopo la majaji na kundi la tatu linajumuisha  filamu zote ambazo zimesajiliwa katika tuzo za Sinema Zetu,” anasema Sophia. Aliongeza kuwa: “Ni matarajio yetu kuwa tamasha litasaidia kukuza taaluma ya filamu na kuongeza ubunifu na kutambua vipaji na ufanisi uliopo katika tasnia na kuongeza hamasa kwa watazamaji wa filamu za Kiswahili.” Mwenyekiti wa jopo la majaji Profesa Martini Mhando, anasema upatikanaji wa washiriki katika kila vipengele mbalimbali ulizingatia vigezo vingi hivyo baada ya mchujo filamu zilizopita zina viwango na ubora wa juu. Miongoni mwa waliotajwa katika mchuano wa vipengele tofauti tofauti ni pamoja na Mwigizaji  Bora wa Kike ambao ni Monalisa, Asha Yasini, Zaudia, Jenifa Temu, Sasha, Johari na Wema Sepetu. Mwigizaji Bora wa Kiume  ni Mack Dini, Peter Paul, Salum Mpoyoka, Rashidi Msigala, Gabo, Madebe, Mau, Hemed. Tamthilia zilizoingia ni Talaka, Safari Yangu, Uchawi wa Kizungu,Wagonga Ulimbo. Uwasilishaji wa kazi hizo ulianza tangu Oktoba Mosi mpaka Novemba 30 mwaka huu. Mchakato wote wa upokeaji wa kazi za wasanii utakuwa chini ya COSOTA na Bodi ya Filamu Tanzania.	4
936	"    	Na Mwandishi Wetu   	-Dar es Salaam   	NI wazi sasa  siku za wapiga debe katika vikuto vikubwa vya mabasi nchini zinaanza kuhesabika.   	Hiyo ni baada ya Serikali kwa kushirikiana na wamiliki  wa mabasi, kujiandaa kutumia mfumo mpya wa ukataji wa tiketi kwa njia ya elektroniki na siku za kiganjani.   	Hatua hiyo  imekuja baada ya wamiliki wa mabasi kukubaliana kwa kauli moja  kuwa mfumo mpya  ambao sasa uko hatua za mwisho katika makubaliano na Mamlaka ya Mapato Tanzania (TRA), kabla ya kutumika, utaisidia kuokoa fedha nyingi zilizokuwa zikipotelea mikono mwa wapiga debe.   	“Tunaamini ukataji wa teketi kwa njia hii utasaidia  kuingiza mapato serikalini, lakini pia kwa wamiliki ambao wamekuwa wakipoteza fedha nyingi kwa mawakala au wapiga debe,”alisema mmoja wa wamiliki wa mabasi hayo.   	Akizungumza na MTANZANIA  Dar es Salaam juzi, Mkurugenzi wa Kampuni ya E-Ticketing Systems  (ETS), Martin Kaswahili, alisema lengo la kutumia mashine za EFD ni kuingizia mapato ambayo yatakwenda moja kwa moja kwa wamiliki na serikalini.   	Alisema mfumo huo, ni wa kisasa kwa sababu  umekuwa ukutumika nchi nyingi duniani.   	“Mmliki anaunganishwa moja kwa moja na mfumo wa kodi, abiria akikata tiketi kwa njia ya simu taarifa zake zitaifikia TRA moja kwa moja, huku mmiliki akipata fedha zake bila kupoteza hata senti,”alisema.   	Alisema tayari jambo hilo limejadiliwa kwa kina katika vikao kati ya maofisa wa TRA na wamiliki wa  mabasi, huki pande ikiafikia kuwapo mfumo huo.   	  Katibu Mkuu wa Chama cha Wamiliki wa Mabasi Tanzania (TABOA),  Enea Mrutu  aliliambia gazeti hili jana  mfumo huo mzuri utaokoa fedha nyingi zilizokuwa zikipotea.   	“Mfumo huu nakubaliano nao, naamini umekuja wakati mzuri mno, wamiliki tumekuwa tukipoteza fedha nyingi kwa wapiga debe nchi nzima…hili ni jambo jema  tunapaswa kuungana wote,”alisema Mrutu.   	Alisema tayari wamekutana na Kamishna wa Kodi  kutoka TRA, Udani Mwambusi na viongozi wengine wa mamlaka hiyo   kujadili jambo hilo kwa kina.   	Alisema katika kikao hicho,  walijadili mambo mbalimbali ikiwamo jinsi TRA itakavyoweza kupata kodi kupitia mfumo wa EFD moja kwa moja.   	Alisema walikubaliana mambo matatu ya kufanya  ikiwa ni pamoja na marekebisho juu ya kulipwa asilimia mbili juu ya mtandao huo, kukusanya fedha  na mkataba wa muda mrefu ambao awali ulikuwa ni wa miaka mitano, huku wamiliki wakitaka uwe wa muda mrefu."	1
937	 NA HASSAN DAUDI NI miaka 25 imepita tangu Afrika Kusini ilipojitoa katika minyororo ya sera ya ubaguzi wa rangi (Apartheid policy) chini ya Waholanzi, zikiwa ni juhudi kubwa za mwanasiasa mkongwe barani Afrika, marehemu Nelson Mandela. Wataalamu wa historia watakumbuka kuwa sera hiyo ilianzishwa mwaka 1948, lengo likiwa ni kuwaweka mbali wazawa wa taifa hilo na huduma zote muhimu kwa kigezo cha rangi nyeusi ya ngozi zao. Ni katika sera hiyo ndipo kinapopatikana kisa maarufu cha Waafrika kutakiwa kupisha kiti pindi tu raia wa Kizungu anapoingia ndani ya basi.  Hata ujenzi wa shule, hospitali au miundombinu mingine ulitegemea aina ya watu waliokuwa wakiishi eneo hilo, kwamba wale wenye ngozi nyeusi hawakustahili chochote kati ya hayo. Hiyo iliwahi kuthibitishwa na moja kati ya ripoti za tafiti, ikionesha kwamba kufikia mwaka 1996, ni asilimia nane tu ya watu weusi waliokuwa wakishikilia nyadhifa za utendaji mkuu katika kampuni za ndani ya taifa hilo. Hata hivyo, licha ya kwamba ni zaidi ya miongo miwili imepita, kwa macho ya wengi juu ya Afrika Kusini, bado haionekani kuwa kuna tofauti kubwa kati ya maisha ya wananchi wa taifa hilo tangu walipoachana na mateso ya ukoloni. “Huwa inanikera sana kusikia watu wanasema kila kitu kipo sawa tangu sera ya ubaguzi ilipokwisha, kwamba watu weusi na weupe ni marafiki,” anasema mpiga picha wa jijini Cape Town, Alice Mann. Labda matarajio ya walio wengi baada ya kuondoka kwa ukoloni ni kwamba wangepata fursa ya kumiliki ardhi, huduma bora za afya na elimu, ndoto ambayo imeendelea kusubiriwa bila mafanikio tangu walipopata uhuru wao mwaka 1994. Kwa upande mwingine, unaweza kusema ni kutimia kwa kile alichowahi kutamka mzee Nelson Mandela, aliposema katika moja ya hotuba zake kuwa nchi hiyo haitakuwa huru endapo watu wengi wataishi bila chakula cha kutosha, mavazi ya kueleweka, huduma bora za afya na kazi za kujiingizia kipato. Kwa kipindi chote cha utawala wa kidemokrasia, bado sehemu kubwa ya watu weusi imeendelea kuwa kwenye mkwamo, hasa katika nyanja ya kiuchumi, hali inayoakisi maisha ya mateso waliyoishi chini ya sera ya ubaguzi. Hayo yanafanyika licha ya ukweli kwamba watu weupe ni sehemu ndogo tu (8%) ya idadi ya Waafrika Kusini. Ripoti ya Benki ya Dunia (WB) inaanika wazi kuwa Afrika Kusini inabaki kuwa nchi yenye pengo kubwa kati ya walionacho na masikini. Kama ilivyokuwa chini ya sera ya ubaguzi wa rangi, kwa sasa watu weusi wameachwa mbali linapokuja suala la umiliki wa mali na wengi si wenye elimu kubwa. “Ukiacha kuwa wanabaguliwa katika sekta ya ajira, bado hata wakipata nafasi wanalipwa ujira mdogo, mambo ambayo yalikuwa sugu wakati wa utawala wa Waholanzi nchini humo,” inaeleza ripoti ya mwaka huu ya WB. Akitoa maoni yake juu ya hali hiyo, aliyekuwa mgombea urais kupitia Democratic Alliance (DA), ambaye alibwagwa na Rais Cyril Ramaphosa, Mmusi Maimane, alisema bado wananchi wenye ngozi nyeusi wanawekwa mbali na mfumo wa fursa za kiuchumi. “Ukweli ni kwamba ukosefu wa ajira kwa Waafrika Kusini weusi ni asilimia 39, tofauti na weupe ambayo ni asilimia 8.3,” alisema mwanasiasa huyo aliyeambulia asilimia 21 ya kura za Uchaguzi Mkuu wa mwaka huu, akikipiku Economic Freedom Fighters (EFF) cha mwanasiasa kijana, Julius Malema (11%). Aidha, kwa upande wake, ripoti ya WB ilisisitiza: “Si kwamba unaweza kuponda juhudi za Serikali ya chama tawala, African National Congress (ANC), lakini ukweli ni kwamba huduma kama maji safi, umeme, elimu na afya zimekuwa zikiwafikia wachache.” Imefikia hatua hata baadhi ya maeneo yanaeleweka wazi kuwa ni ya watu weupe, ambayo kwa kiasi kikubwa yanahakikishiwa huduma zote za kijamii. Mfano mzuri katika hilo ni Jiji la Cape Town, ambalo ni ngumu kuwakuta Waafrika Kusini weusi wakiinjoi maisha. Kile kinachoendana na hicho ni kauli iliyowahi kuzua taharuki kubwa nchini humo ya aliyekuwa wakala wa mashamba, mwanamama Penny Sparrow, alipowafananisha Waafrika Kusini weusi na nyani. Ikifafanua juu ya pengo lililopo kiuchumi, ripoti hiyo ya WB inaonesha kuwa familia yenye kipato kizuri, ambazo nyingi ni za wananchi weupe, inaweza kuizidi hata mara 10 ile masikini. “Ukitazama idadi ya wanaolala njaa itakushangaza,” inasisitiza ripoti ya WB. Kwa upande wake, Murray Leibbrandt, profesa wa uchumi wa Chuo Kikuu cha Cape Town, ambaye alifanya utafiti uliohusisha wananchi 30,000 kuanzia mwaka 2008 hadi 2017, anasema: “Watu weupe ndiyo sehemu kubwa ya wasomi (hapa Afrika Kusini).”  Madai yake hayatofautiani na yale ya kuwapo kwa shule nyingi nchini humo, ambazo katika hali ya kusikitisha, wanafunzi hutengwa kutokana na rangi ya ngozi zao.  Kwingineko, yamekuwa yakiibuka malalamiko kuwa wanafunzi wenye rangi nyeupe wamekuwa wakiendelea na masomo hata wanaposhindwa kufikia ‘maksi’ zilizowekwa lakini huwezi kulikuta hilo kwa wenzao weusi, ambao hulazimika kubaki hapo hadi watakapofaulu. Profesa Leibbrandt anaongeza kuwa si rahisi kwa nchi kutokuwa na pengo la aina hiyo lakini inaweza kujitamba kuwa inakwenda vizuri endapo tu itapambana kupunguza kwa kukuza watu wenye kipato cha kati. “Kiwango cha kutokuwapo kwa usawa nchini Afrika Kusini kimekuwa kikirithishwa kutoka kizazi kimoja kwenda kingine, jambo ambalo ni hatari,” anasema msomi huyo. Hivi karibuni, Rais Ramaphosa alionesha kurejea kwa namna nyingine kile alichokisema Mandela miaka mingi iliyopita. “Hatuwezi kuwa taifa la watu huru ikiwa wengi wao wanaishi katika dimbwi la umasikini,” alisema. Kauli yake hiyo inaonesha kuwa hata viongozi wa juu serikalini wanakiri kuwa wananchi wao hawako huru kama walivyotarajia baada ya kuitokomeza sera ya ubaguzi. Juu ya sababu ya kuwapo kwa hali hiyo ya ubaguzi, aliyekuwa Naibu Waziri wa Fedha, Mcebisi Jonas, aliwahi kusema lazima Serikali ya Afrika Kusini ilipe uzito suala hilo kwa kuwekeza katika elimu dhidi ya wale wenye vitendo vya ubaguzi. “Hakuna anayezaliwa akiwa na chuki dhidi ya rangi ya ngozi ya mtu mwingine, hayo ni mafundisho ndiyo yanayoibua chuki. Ikiwa wanafundishwa hivyo, basi inawezekana wakafundishwa kupenda (wenzao),” alisema.	0
938	 SIRI kubwa ya mafanikio ya Serikali ya Awamu ya Tano katika kipindi cha miaka minne, ni pamoja na kwenda na kasi katika utekelezaji wa miradi ya maendeleo, kudhibiti rushwa, kuhimiza uwajibikaji, kubana matumizi na kuhimiza ulipaji kodi.Pia katika kuendelea na utekelezaji wake, tayari serikali imeagiza treni za kisasa tano zitakazokuwa na mabehewa 1,430 ambayo kati yake mabehewa 60 ni ya abiria huku ujio wa ndege takribani sita zaidi ukitarajiwa mwishoni mwa mwaka huu na mwakani.Hayo yalibainishwa na Mkurugenzi wa Idara ya Habari (Maelezo) ambaye pia ni Msemaji Mkuu wa Serikali, Dk Hassan Abbas wakati akizungumza na waandishi wa habari Dar es Salaam jana kuhusu utekelezaji wa serikali ya awamu ya tano chini ya Rais John Magufuli katika kipindi cha miaka minne tangu iingie madarakani.Alisema kwa kipindi hicho, serikali imejitahidi kugusa kila eneo ikiwemo kutimiza ahadi zake na kuondoa kero za wananchi hali inayoonekana kuwa utekelezaji wake wa miaka minne ni kama vile ni utekelezaji wa miaka 100.Alisema dhamira kubwa ya serikali tangu uhuru mwaka 1961 ni kuhakikisha Tanzania inakuwa nchi inayojitegemea, taifa lisilo na rushwa, serikali inayowajibika na kuhimiza uwajibaki jambo ambalo viongozi katika awamu zote walijitahidi kulitekeleza kwa kadri ya uwezo na karama zao.“Lakini katika awamu ya tano, imeongeza kasi kwenye hilo, imetekeleza miradi kwa fedha za serikali, kwenye eneo la rushwa imedhibitiwa ambapo katika awamu hii ukihusishwa na rushwa bila kujali cheo chako, unachukuliwa hatua,” alieleza.Alisema kupitia udhibiri huo wa rushwa, serikali imehakikisha kwamba fedha za umma hazidokolewi na ndio maana kumekuwa na wimbi kubwa la watendaji na viongozi wengi waliochukuliwa hatua.“Bila fedha kuokolewa leo hii isingejengwa reli, tusijenga madaraja, hospitali, tusingetoa elimu bure. Tumehakikisha si tu kuzuia rushwa hata kubana matumizi. Zamani huku serikalini ilikuwa kujibu tu barua labda BBC ameandika barua tunaenda watu wanne watano Bagamoyo kujibu hiyo barua,” alisema.Alisema serikali kwa sasa inasimamia mapato na matumizi yaende kunakosahili. Aliwashukuru Watanzania kwa kujitahidi kuelewa thamani ya kulipa kodi na hiyo pia ni siri nyingine katika mafanikio ya serikali kwani imesaidia kuipata nguvu katika kutekeleza miradi.Aliendelea kusisitiza kuwa kupitia serikali ya awamu ya tano vita dhidi ya rushwa haipukiki ambapo mtu yeyote akila rushwa awe mtumishi wa umma au binafsi sheria zitakachukuliwa dhidi yake. Alisema kutokana na siri hizo kwa sasa serikali imepiga hatua kubwa katika miradi ya maendeleo ikiwemo ujenzi wa reli ya kisasa (SGR) ambayo mwakani kipande cha Dar es Salaam-Morogoro kinakamilika huku kipande cha Morogoro-Dodoma kikiendelea kujengwa.“Iko miradi inayotekelezwa na serikali ya sasa ambayo kwa kweli ni moyo wa watanzania, mradi wa SGR unasubiriwa kwa hamu, tayari tumeagiza mabehewa 1,430 kwa ajili ya trenoi tano, kati yake 60 ni ya abiria na yakiwasili reli ikiwa tayari treni zinaingia mzigoni,” alieleza.Alisema Rais Magufuli amejitahidi kupitia serikali yake kutekeleza ahadi alizotoa katika kampeni mwaka 2015 ambapo katika upande wa maji mpaka sasa kuna miradi 1,600 nchi nzima imetekelezwa ambapo mpaka sasa amefikia asilimia 65 kupeleka maji vijijini kutoka chini ya asilimia 50. Dk Abbas alisema pia kuna miradi mikubwa zaidi ya 300 inaendelea.Mijini serikali iliahidi angalau asilimia 95 ya wakazi wake wawe na maji safi na salama ifikapo mwkaani na sasa serikali imefikia asilimia 85 na pia kuna miradi mingi ya zaidi ya Sh bilioni 700 inaendelea na itakapokamilika kero ya maji itakwisha. Kwa upande wa elimu bure, serikali kila mwezi inatoa Sh bilioni 23 kuwezesha elimu hiyo bure ili wanafunzi wote wasome.Kabla ya elimu bure shuleni kulikuwa na takribani wanafunzi milioni moja lakini sasa idadi imeongezeka na kufikia milioni mbili.“Kulikuwa na watu takribani milioni moja kwa sababu ya gharama ya maisha walikuwa hawaendi shule. Misingi ya serikali imelenga kubadilisha maisha ya wananchi na sasa mafanikio yanaendelea,” alisisitiza.Aidha, alisema katika kuboresha eneo hilo ndani ya miaka minne serikali imekarabati na kujenga madarasa zaidi ya 3,000, hosteli na mabweni 500 zimejengwa na shule kongwe za serikali 65 zimekarabatiwa kwa zaidi ya Sh bilioni 70. Alitaja miradi mingine kuwa ni afya ambapo serikali imejenga vituo vya afya zaidi ya 400 na hospitali 68. Aidha bajeti ya afya miaka minne iliyopita Sh bilioni 31 lakini sasa imeongezwa na kufikia Sh bilioni 230 huku watalaamu wa ngazi ya afya wakiongezwa na kufikia zaidi ya 6,000.Alieleza kuwa kwa sasa Tanzania kwa mara ya kwanza inatibu magonjwa ambayo awali yalikuwa yakitibiwa nje lakini pia kutokana na uboreshwaji wa huduma za afya sasa Tanzania inapokea wagonjwa kutoka nchi nyingine za jirani kama vile Zambia, Msumbiji, Kenya, Rwanda, Malawi na Comoro.Kuhusu miradi inayoendelea, Dk Abbas alisema katika kuilinda serikali ya awamu ya tano imehakikisha fedha yeyote ya watanzania ni ya moto na lazima itumike ilikoelekezwa.“Hii ndio Kanuni ya Serikali ya Awamu ya Tano. Fedha ya umma ni kaa la moto hivyo miradi lazima isifujwe,” Alisema miaka ya nyuma ufujaji wa fedha na ufisadi ulisababisha miradi mingi ya maendeleo kusuasua jambo ambalo katika awamu ya tano halitofumbiwa macho na ndio maana miradi yote iliyopo inalindwa kisheria watakaokiuka sheria hizo lazima waadhibiwe ikiwemo kutumbuliwa.Aidha, alieleza kuwa katika uwekezaji kwa miaka minne Tanzania imepiga hatua kwani imeingia kwenye ripoti ya ABSA ambayo ilifanyia tathmini nchi 20 za Afrika katika uwekezaji na Tanzania imeshika nafasi ya tisa kwa kuwa na mazingira mazuri ya uwekezaji. Serikali ya awamu ya tano chini ya Dk Magufuli iliingia rasmi madarakani Novemba 5, mwaka 2015 na jana ilitimiza miaka minne tangu kuingia kwake madarakani.	1
939	" NORA DAMIAN-DAR ES SALAAM      	MKUU wa Mkoa wa Dar es Salaam, Paul Makonda, amehojiwa na Kamati ya Bunge ya Haki, Maadili na Madaraka ya Bunge kwa saa tatu kuhusiana na tuhuma zinazomkabili.   	Makonda anatuhumiwa kuingilia haki, uhuru na madaraka ya Bunge.   	Taarifa zilizotolewa na Ofisi ya Bunge jana, zilisema Makonda aliwasili bungeni  Dodoma jana saa nne asubuhi kuitikia wito wa kamati hiyo uliotokana na azimio la Bunge lililotolewa Februari 8 mwaka huu, katika Kikao cha Nane cha Mkutano wa Sita wa Bunge.   	Katika kikao hicho, Bunge liliazimia Makonda pamoja na Mkuu wa Mkoa wa Arumeru, Alexander Mnyeti, kuitwa mbele ya kamati hiyo kujibu tuhuma zinazowakabili.   	Akizungumza mara baada ya kamati hiyo kumaliza kazi yake, Mwenyekiti wa Kamati hiyo, George Mkuchika, alisema walimuhoji Makonda baada ya kuagizwa na Spika.   	“Kamati imekutana baada ya kuagizwa na Spika kwa mujibu wa kanuni za Kudumu za Bunge. Aliagiza tumuite Makonda kujibu tuhuma zinazomkabili,” alisema Mkuchika.   	Alisema kwa mujibu wa Azimio hilo, Makonda anadaiwa kutoa kauli kupitia kituo cha luninga cha Clouds akidai kwamba wabunge wanaokosoa hatua yake ya kutaja hadharani majina ya watu wanaodaiwa kujihusisha na biashara ya dawa za kulevya huenda wananufaika na biashara hiyo.   	Mkuchika alisema kamati imemaliza kumuhoji na itakabidhi taarifa kwa Spika ambapo ndiye atakayeamua namna ya kutoa taarifa.   MAKONDA NA BUNGE   	Makonda aliingia kwenye mzozo na Bunge siku chache baada ya kutaja orodha ya watu 12 na wasanii mbalimbali akiwamo Miss Tanzania 2006, Wema Sepetu kabla ya kutaja orodha nyingine ya wanasiasa, viongozi wa dini pamoja na wafanyabiashara.   	Katika orodha ya pili ya watu 65, Makonda aliwataja Mwenyekiti wa Chadema na Kiongozi wa Kambi rasmi ya Upinzani bungeni, Freeman Mbowe, Askofu wa Kanisa la Ufufuo na Uzima, Josephati Gwajima pamoja na mfanyabiashara maarufu nchini, Yusufu Manji.   	Kutokana na hatua hiyo wabunge walikuja juu na kuonyesha waziwazi kukerwa na hatua aina hiyo ya Makonda wakidai haina nia njema katika vita hiyo ya dawa za kulevya.   	Kutokana na mijadala iliyokuwa ikiendelea bungeni, Makonda alinukuliwa akisema kuwa hawezi kujishughulisha na kauli za wabunge kwani kazi yao ni kulala na wengine wako kwa ajili ya kuchekesha wenzao.   	Kauli hiyo iliibua mjadala mkali bungeni ambapo Mbunge wa Mkuranga, Abdallah Ulega (CCM), aliomba mwongozo kwa Naibu Spika akidai kuwa Makonda amelidharau Bunge.   	Alisema kauli hiyo haiwezi kukubaliwa kwa sababu nao wako mstari wa mbele katika vita dhidi ya dawa za kulevya kama anavyofanya mkuu huyo wa mkoa.   	“Makonda amezungumza na vyombo vya habari na ametoa lugha za dharau kwa Bunge kwamba kazi yetu sisi wabunge ni kulala.   	“Sisi wabunge tuko mstari wa mbele kupambana na kumsaidia Rais Dk. Magufuli katika vita dhidi ya dawa za kulevya.   	“Ikumbukwe kwamba, hiyo sheria ya dawa za kulevya imetungwa na Bunge hili na kama haitoshi, siku rais alipokuja kuzindua Bunge hili tulimpigia makofi aliposema atapambana na dawa za kulevya.   	“Makonda ni mdogo wangu, ni kijana mwenzangu na ni rafiki yangu, lakini Bunge lazima liendelee kuheshimika kwa namna yoyote ile,” alisema Ulega.   	    	Baada ya majadiliano wabunge walipendekeza mkuu huyo wa mkoa awaombe msamaha wabunge kwa kulidhalilisha Bunge, Waziri Mkuu, Kassim Majaliwa, atoe tamko na Bunge liandike barua kwa Kamati ya Maadili ya Viongozi wa Umma.   	    	Hata hivyo wabunge kwa pamoja walikataa hoja ya Waziri Mkuu kuzungumza kwa niaba ya serikali na badala yake walikubaliana Bunge liandike barua kwenda Kamati ya Bunge ya Haki, Maadili na Madaraka ya Bunge kumtaka Makonda kuliomba Bunge radhi.   	Baada ya uamuzi huo, Katibu wa Bunge, Dk. Thomas Kashililah, alikaririwa akisema kwamba uamuzi huo haukufuata utaratibu.   	Hatua hiyo iliamsha hasira kwa baadhi ya wabunge na kuomba mwongozo kuhoji kwa nini katibu huyo ametoa kauli ambayo inakinzana na makubaliano ya Bunge. 	Mbunge wa Ukonga, Mwita Waitara (Chadema), alitaka Bunge lijadili na kutoa maazimio ili kurejesha heshima ya chombo hicho, hoja ambayo Mwenyekiti wa Bunge, Andrew Chenge, aliipokea na kutoa nafasi kwa wabunge kujadili na baadaye kuipitisha kwa kauli moja.   MAAZIMIO YA BUNGE   	Bunge lilipitisha maazimio manne likiwamo la kuitwa kwa wateule hao wa Rais baada ya matamko yao kwa nyakati tofauti ambayo yalionekana kudharau na kuingilia madaraka ya chombo hicho.   	Azimio lingine ni kumtaka Waziri wa Nchi, Ofisi ya Rais Tawala za Mikoa na Serikali za Mitaa (Tamisemi), George Simbachawene, kutoa maelekezo kwa wakuu wa mikoa na wilaya kufanya kazi kwa mujibu wa sheria na kutoingilia majukumu yasiyowahusu."	1
940	" Mchezo huo unatarajiwa kuwa wa kusisimua zaidi hasa ikizingatiwa kuwa kwa sasa timu hiyo inashikilia nafasi ya pili kwenye msimamo ikiwa na pointi 42 huku mahasimu wao wakubwa Yanga wakiwa mbele kwa pointi moja.Simba inacheza na Stand United huku ikiwa inaizidi kwa pointi 13 ambapo timu hiyo kwa sasa katika msimamo wa ligi yenyewe ina pointi 29.Iwapo Simba ikishinda mchezo huo inakuwa imejiweka kwenye nafasi nzuri zaidi katika msimamo wa ligi, huku Azam FC ambayo yenyewe ipo nayo sawa wakiwa wote na pointi 42 kwa sasa ikitarajiwa kucheza na Coastal Union.Akizungumzia kuhusiana na mchezo huo wa kesho kocha wa Simba Jackson Mayanja alisema kuwa anaupa mchezo huo nafasi ya kipekee kutokana na umuhimu wake.Alisema kuwa Simba kwa sasa imekuwa ikifanya vyema na ni muda wa kuwapa mashabiki raha waliyokuwa wanaisubiria kwa muda mrefu.Alisema kuwa tangu kuanza kwa msimu huu wa ligi Simba haijawahi kuongoza ligi na kwa sasa mashabiki wanataka kuona ni kwa kiasi gani inaanza kuongoza ligi hadi ubingwa.""Ninachowaomba watu kujitokeza kwa wingi na kuishabikia timu yao kwa kuwa kwa sasa imeanza kucheza vyema na inafanya vyema,"" alisema kocha huyo.Aliongeza: ""Wachezaji wanacheza kwa hali na mali kuhakikisha kuwa wanawafurahisha mashabiki wao na kwa sasa wanaendelea kujifua zaidi"".Simba tangu kuwa chini ya kocha Mayanja imekuwa ikifanya vyema na alichukua mikoba hiyo kutoka kwa Muingereza Dylan Kerr aliyefutwa kazi."	2
941	 Na JANETH MUSHI -ARUSHA RUBANI wa ndege ndogo, mkazi wa Dar es Salaam, David Mbale (25), amefariki dunia baada ya ndege aliyokuwa akiendesha kuanguka kwenye vilima vya Monduli mkoani Arusha. Kamanda wa Polisi, Mkoa wa Arusha, Charles Mkumbo, alisema tukio hilo lilitokea juzi katika Kijiji cha Engalaoni kilichopo mpakani mwa wilaya za Monduli na Arumeru. Kwa mujibu wa Kamanda Mkumbo, Mbale alikuwa akiendesha ndege ndogo yenye namba za usajili 5HSAL 206 inayomilikiwa na Kampuni ya Safari Air Link. “Ndege hiyo yenye uwezo wa kubeba abiria watano, iliondoka katika uwanja mdogo wa ndege wa Arusha, majira ya saa 1:30 asubuhi ya siku hiyo ya tukio ikielekea katika eneo la Kogatende, Serengeti kuwachukua watalii. “Kwenye ndege hiyo, alikuwamo rubani peke yake na alikuwa anasubiriwa na watalii huko Serengeti. “Taarifa za kuanguka kwa ndege hiyo zilianza kuenea juzi saa nne asubuhi, zikisema kuna ndege imeanguka katika vilima vya Monduli ambavyo ni maarufu kama Monduli Hills. “Baada ya taarifa hizo kutolewa saa 6:30, tuliwajulisha kikosi cha zimamoto na wenzetu wa uwanja wa ndege wa Arusha na walipofika kwenye kilima hicho, walikuta rubani ameshafariki dunia na mwili wake ulichukuliwa kwa uchunguzi zaidi,” alisema Kamanda Mkumbo. Wakati huo huo, Kamanda Mkumbo alisema uchunguzi wa tukio hilo umeanza jana na kwamba watashirikisha wataalamu waliobobea katika masuala ya ndege.	1
942	  Na ELIYA MBONEA-ARUSHA  MBUNGE wa Viti Maalumu Mkoa wa Arusha, Secilia Pareso (Chadema), amewasilisha salamu za Mbunge wa Arusha Mjini (Chadema), Godbless Lema, katika mkutano wa Waziri Mkuu, Kassim Majaliwa. Pareso alimtaja Lema aliyefutiwa maombi yake ya dhamana juzi na Mahakama Kuu Kanda ya Arusha katika ziara ya Majaliwa mkoani hapa tangu jana, ilikuja baada ya Mkuu wa Mkoa wa Arusha, Mrisho Gambo, kuomba viongozi waliokuwa meza kuu kusalimia wananchi kwa dakika tatu tu. Mkutano huo wa Majaliwa ulifanyika katika Uwanja wa Sheikh Amri Abeid mjini hapa jana. Pareso aliyesimama baada ya Mbunge wa Viti Maalumu (CCM), Catherine Magige, kusailimia wananchi, alianza kwa kushukuru kwa Majaliwa kufika na kutembelea Arusha na alisisitiza kuwa maendeleo kwa wananchi yanapaswa kuletwa bila mtazamo wala itikadi za vyama. “Wananchi nimewasiliana na Mbunge wenu Godbless Lema anaendelea vizuri ana afya njema na anawasilimia sana, tunaendelea kusubiria hadi hapo haki itapotendeka,” alisema Pareso na kulazimu kuibua shangwe kwa watu waliosimama mbele ya jukwaa kuu. Kiongozi mwingine wa Chadema ambaye pia ni Meya wa Jiji la Arusha, Calist Lazaro, alipewa nafasi kusalimia wananchi katika mkutano huo naye alitaka kuliteka jukwaa baada ya kuhamaisha wananchi kumsalimia Majaliwa. Lazaro aliyefuatana na Majaliwa tangu juzi katika mkutano ya ndani na hata katika ziara viwandani akiwa kwenye mkutano huo aliwahamasisha wananchi kumsalimia Majaliwa kwa kupunguza mikono juu. “Wananchi tumsalimie waziri mkuu kwa kupunguka mikono juu, nyanyua mkono juu twendeee Arusha safiiii, Waziri Mkuu oyeee,” alisema Lazaro huku akimuambia Majaliwa karibu Arusha na hili ndio Jiji linaloongozwa na meya bora Tanzania hatua iliyolazimu kuibua shangwe tena kutoka kwa watu. Kwa upande wake, Gambo, akizungumza uwanjani hapo kabla ya kumkaribisha Majaliwa kuzungumza na wananchi alimpongeza Lazaro kwa kukubali kwenda na kasi ya Hapa Kazi Tu. “Mheshimiwa waziri mkuu, sisi Arusha tunafanya kazi kama huko juu, hapa Arusha tulikuta madiwani wakiwa wanalipana posho kubwa ambazo hakuna madiwani wengine wanalipwa. “Nashukuru meya tulimuelewa na akatuelewa hivyo tukalazimika kuziondoa posho za usafiri na vikao kisha fedha hizo tukazielekeza maeneo mengine ya maendeleo,” alisema Gambo. Akizungumza kuhusu kero za maji na umeme, Majaliwa, alisema kero hizo sasa zinakwenda kutatuliwa baada ya Serikali kutenga kiasi cha Sh bilioni 476 kwa ajili ya mradi wa maji mkubwa mkoani humo. Alisema Jiji la Arusha halipaswi kukatikatia umeme kutokana na kuwa na hadhi ya utalii. “Tumeidhinisha shilingi bilioni 264 kwa ajili ya kuhakikisha umeme haukati Arusha, sasa Meneja wa Tanesco nikiskia umeme unaendelea kukatika baada ya mradi huu, itakuwa taabu,” alisema Majaliwa.	1
943	 ZAIDI ya wanafunzi 8,000 walioomba kujiunga na masomo ya elimu ya juu katika vyuo vikuu viwili vya serikali wamechaguliwa huku wengine walioomba vyuo zaidi ya kimoja wakisubiriwa kuthibitisha chuo kipi watakwenda. Vyuo hivyo ni Chuo Kikuu cha Dar es Salaam (UDSM) na Chuo Kikuu cha Dodoma (UDOM). Taarifa iliyotolewa na Kurugenzi ya Shahada za awali UDSM, inasema kuwa kati ya wanafunzi zaidi ya 50,000 walioomba nafasi za kujiunga chuoni hapo, 4,994 wamepata na kutakiwa kuripoti chuoni hapo Oktoba 26, mwaka huu. Alisema wanafunzi hao 4,994 waliochaguliwa kujiunga kwenye programu mbalimbali za shahada ya kwanza chuoni kwa mwaka wa masomo 2019/2020 wametakiwa kufika chuoni hapo tarehe hiyo iliyotaja endapo wameona majina yao kwenye orodha. “Siku hiyo itakuwa ya orientation na Oktoba 28 ratiba za masomo zitaanza rasmi,” alisema. Alisema japo idadi hiyo itaongezeka baada ya wanafunzi waliopata chuo zaidi ya kimoja kuthibitisha kujiunga na chuo hicho. Hata hivyo UDSM hivi sasa ina uwezo wa kudahili wanafunzi 12,000 kwa mwaka. Kwa upande wa Chuo cha UDOM, Ofisa habari chuoni hapo Beatrice Baltazary alisema waliopata nafasi chuoni hapo ni 3,400 kati ya zaidi ya 55,000 waliomba.Alisema wengine 7,500 wameomba chuo zaidi ya kimoja hivyo wanasubiriwa kuthibitisha kama watapenda kujiunga UDOM. Julai Mwaka huu dirisha la udahili lilifunguliwa rasmi kwa wanafunzi waliomaliza kidato cha sita mwaka huu, na wale ambao walimaliza miaka ya nyuma ambao wamependa kujiendeleza wenye sifa zinazohitajika. UDSM ni chuo kikongwe tokea kilipoanza hivi sasa kina miaka 58, wakati UDOM Kilianza mwaka 2007 na kwa sasa kina miaka 12. UDOM mpaka sasa kina uwezo wa kudahili wanafunzi 29,000 lakini lengo lao kwa siku za baadaye ni kudahili wanafunzi 40,000. Wiki iliyopita Tume ya Vyuo Vikuu Tanzania (TCU) ilitangaza kuwa udahili kwa awamu ya kwanza katika taasisi za elimu ya juu kwa mwaka wa masomo 2019/20 umekamilika huku ikiwataka wanafunzi waliodahiliwa chuo zaidi ya kimoja kuthibitisha udahili wao katika chuo kimoja ifikapo Agosti 29, mwaka huu. Mpaka sasa majina ya waombaji waliochaguliwa katika awamu ya kwanza yameshatangazwa na vyuo husika. Udahili wa awamu ya pili kwa wale waliokosa nafasi kwa sababu mbalimbali utafanyika kuanzia Agosti 21 hadi 29, mwaka huu.	1
944	MINNESOTTA, MAREKANI POLISI Jimbo la Minnesotta, nchini Marekani, wamekanusha taarifa za uvumi kwamba msanii wa muziki nchini humo, Prince Nelson, alijiua. Msanii huyo alipoteza maisha Alhamisi wiki iliyopita huku akiwa nyumbani kwake katika jimbo hilo, polisi wamefanya uchunguzi na kugundua kwamba msanii huyo hakujiua. Taarifa kutoka kwa Jeshi la Polisi zilisema uchunguzi umekamilika na hakuna dalili za msanii huyo kujiua ila taarifa kamili zitatolewa baadaye. “Uchunguzi umekamilika lakini majibu kamili yatawekwa wazi baadaye, lakini hadi sasa hakuna ukweli kwamba msanii huyo alijiua kama taarifa zilivyoenea,” alisema Martha Weaver, msemaji wa polisi.	4
945	 WINFRIDA MTOI  RAIS Dk. John Magufuli (JPM), ametangaza kurejea kwa michezo yote, ikiwamo Ligi Kuu Tanzania Bara, Ligi Daraja la Kwanza na la Pili, kuanzia Juni Mosi, mwaka huu.  Michezo yote nchini ilisimamishwa na serikali tangu Machi 17, mwaka huu kutokana na hofu ya kuenea kwa maambukizi ya virus vya corona.  Wadau wa soka nchini walikuwa wakisubiri kwa hamu kauli hiyo Rais Magufuli, ikiwa ni baada ya awali kusema anafikiria kuruhusu shughuli za michezo kuendelea kutokana na kupungua kwa maambukizi ya virus vya corona.  Akizungumza jana wakati wa kuwaapisha viongozi aliowateua, katika hafla iliyofanyika Ikulu ya Chamwino, jijini Dodoma, Rais Magufuli, alisema anafahamu kila mmoja anapenda michezo.  Alisema uamuzi huo unatokana na kuona michezo inasaidia katika kupambana na janga la corona kwa sababu hata katika taaarifa ya waliopata ugonjwa huo, hakuna uhakika kama yupo mwanamichezo aliyefariki.  “Nafahamu kila mmoja anapenda michezo, hata wabunge wanaenda kwenye michezo, kuna Ligi Daraja la Kwanza, Daraja la Pili, michezo ya Majeshi na mingine, ni lazima watu wafanye michezo.  “Taratibu za kushangilia na kuangalia zile zinaweza kupangwa na Wizara ya Afya pamoja na Wizara husuka ya michezo ili utaratibu wa nafasi (distance) ukaendelea kuwepo,” alisema Rais Magufuli.  Baadhi ya viongozi wa klabu za Ligi Kuu Bara, wamepokea kwa mkono miwili tamka hilo la JPM, wakisema wapo tayari kurudi uwanjani kwani walikuwa wakijindaa.   “Tupo tayari muda wowote kurudi uwanjani, tunasubiri utaratibu utolewe wachezaji warudi kambini, hapa tunapozungumza mafundi wapo katika uwanja wa mazoezi Chuo cha Sheria wanafanya marekebisho,” alisema Mkuu wa Kitengo cha Habari na Mwasiliano wa Yanga, Hassan Bumbuli. Alisema wiki hii walikuwa wanawatembelea wachezaji kuangalia hali zao, wakijiridhisha kila mmoja yupo fiti na sasa wanafanya mipango ya usafiri kwa kocha wao Luc Eymael aliyepo nchini kwao, Ubelgiji. Naye Mkuu wa Kitengo cha Habari na Mwasiliano wa klabu ya Azam, Thabit Zakaria ‘Zaka Zakazi’, alisema hawana tatizo lolote, kila kitu kinakwenda vizuri. “Tumepokea kwa furaha kauli ya Rais, tunafanya utaratibu wa wachezaji wetu waliopo nje ya nchi pamoja na makocha warudi, lakini utaratibu wa kambi ukitolewa, tunaweza kuanza na hawa waliopo Dar es Salaam,” alisema.  Aidha, Serikali kupitia Katibu Mkuu wa Wizara ya Habari, Utamaduni, Sanaa na Michezo, Dkt. Hassan Abbas, imesema ni ruksa timu kuanza mazoezi. “Tumepokea kwa unyenyekevu agizo la Rais la ligi na michezo kurejea, huu uamuzi umekuja wakati mwafaka. Wizara ya Habari, Utamaduni, Sanaa na Michezo tumepokea kwa tabasamu na timu zote za ligi za soka ni ruksa kuanza mazoezi rasmi. Taratibu za kuzingatiwa kiafya zitatolewa,” alisema. 	2
946	 MKUU wa Mkoa wa Dodoma, Dk Binilith Mahenge (pichani) ameonya mtu yeyote ‘kutoweka cha juu’ katika matengenezo ya madaraja na barabara, zilizoharibiwa na mvua na badala yake kuweka maslahi ya taifa mbele.Dk Binilith alisema hayo alipokagua athari za mvua katika wilaya ya Bahi, ambayo imekuwa vipande vipande baada ya tarafa mbili za Bahi na Chipanga kukosa mawasiliano. Alisema Sh milioni 150 zilizopo na zile zilizoombwa kwa ajili ya matengenezo makubwa ni vyema zitumike vizuri. Alisisitiza watendaji kutogeuza matengenezo hayo kuwa ‘dili’ kwa kuogeza gharama na kuweka cha juu.Dk Mahenge pia aliwataka watendaji wa Wakala wa Barabara Vijijini (TARURA), kuhakikisha wanakuwa eneo la mradi muda wote wa matengenezo hayo ili kumsimamia makandarasi kufanya kazi kwa kiwango kilichoshauriwa na wahandishi.Aliagiza kazi hiyo ianze jana, baada ya kuambiwa kuwa tayari wakandarasi wamepatikana.“Mhandisi wa mkoa hakikisha mnakuwa hapo wakati wote wa utekelezaji wa kazi ili ifanyike ambayo ninyi wataalamu mlivyopendekeza iwe sio vinginevyo. Tumekubaliana hapa, kusiwe na mtu anayedandia haya matengenezo kwa kuomba asilimia moja mpaka asilimia 10 kama dili, tukimpata tutamshughulikia, naamini kwa uchungu mlio nao hilo hamuwezi kulifanya” alisema.Awali, Meneja wa TARURA wa Halmashauri ya Jiji la Dodoma, Godfrey Mkinga ambaye alimwakilisha Kaimu Mratibu wa TARURA Mkoa wa Dodoma, alisema baada ya kufanya tathimini ya uharibufu wa awali, aliomba fedha za dharura Sh milioni 150 ambazo tayari zimefika.“Lakini baada ya kuona uharibifu umezidi, tumeomba shilingi milioni 457 kwa ajili ya matengenezo makubwa, lakini siku za usoni tunataka daraja za Mzizima ambalo linapitisha maji mengi… tumeliombea shilingi milioni 700 ili kujenga daraja la juu” alisema.Mwenyekiti wa Kijiji cha Kigwe, Jeremia Sobayi alisema kukatika kwa daraja linalounganisha vijiji vya Mnadani na Kigwe, kumekuwa na hatari kwa wanafunzi ambao wanavuka kufuata shule upande wa pili wa mto. “ Wazazi wanakazi kubwa ya kuwapeleka na kuwafauata shule, hatari kubwa inakuja kama wazazi wako mashambani na mvua imenyesha wanafunzi wanakuwa katika hatari ya kusombwa na maji,” alisema.Diwani wa Mtitaa, Jamal Shabibu alisema kuvunjika kwa daraja hilo ,kumekuwa na changamoto kwa wagonjwa wanaofuata huduma za afya kwenye kituo cha afya kilichopo upande mwingine.Aliomba serikali kusaidia kurejesha mawasiliano ili kuwanusuru wanawake wajawazito. Diwani wa Chifutuka, Noro Nzajila aliipongeza serikali kwa uharaka wa kurejesha mawasiliano ya barabara na kuwataka wananchi kuacha kulalamika.Aliomba madaraja mawili yaliyokata usafiri, yatengeneze haraka ili kuruhusu Kituo cha Afya Chifutuka kilichojengwa kwa gharama ya Sh milioni 500, kiweze kuhudumia na wananchi wa vijiji vingine ambavyo mawasilinao yamekatika.Mkuu wa Wilaya ya Bahi, Mwanahamisi Mukunda alisema wilaya yake imepata athari kubwa, hususani tarafa mbili na kata kadhaa zipo visiwani kwa kukosa mawasiliano. Alisema matengenezo hayo ambayo yalitarajia kuanza jana, yatafanyika kwa wiki mbili. Alishukuru ushiriki wa wananchi katika kusaidia	1
947	 Hayo yameelezwa na Katibu Bodi ya Filamu, Joyce Fisoo wakati akizungumza na gazeti hili kuhusu tishio la wasambazaji sinema kugoma kupeleka filamu kwa ukaguzi katika bodi hiyo na kulipa kodi ya TRA.Katika mkutano wa juzi, Chama cha Wasambazaji wa Filamu Tanzania (TAFDA) walisema kwamba kuanzia Julai mosi mwaka huu hawatapeleka filamu zao Bodi na kusitisha kununua stampu za kodi kutoka Mamlaka ya Mapato (TRA).Walisema wameamua kufanya hivyo kwa kuwa kuna sinema nyingi kutoka nje ambazo ziko sokoni zikiwa hazikidhi matakwa ya kisheria, lakini hazikaguliwi.Fisoo alisema kuwa Bodi ya Filamu imekuwa ikifanya operesheni mbalimbali kwa ajili ya kukamata filamu ambazo hazipo kisheria na kuzichukulia hatua ziwe za ndani au za kutoka nje ya nchi.Alisema kwa mantiki hiyo, si kweli kuwa bodi yake haikagui filamu wala kukamata zinazoingia kinyemela na ambazo hazikidhi maadili kama chama hicho kinavyodai.“Filamu za nje tunazikagua na tunazipa madaraja na zimefuata taratibu zote hivyo madai yao hayana ukweli kwani jitihada za serikali ni kuhakikisha hakuna filamu iliyo nje ya maadili itaonyeshwa hapa nchini,” aliongeza Fisoo.Pamoja na kutoa ufafanuzi mbalimbali kuhusu sheria na taratibu za uingizaji, usajili na ukaguzi wa sinema nchini kwa mujibu wa sheria, katibu huyo alionya kwamba watu wasipofuata sheria, watachukuliwa hatua kali kwa mujibu wa sheria za filamu nchini Tanzania.Hata hivyo, alipoulizwa zaidi kuhusu mawasiliano na chama hicho alisema kwamba bodi hiyo haitambui uwepo wa chama hicho.“Kwa kweli sina kumbukumbu zozote kuhusu chama hiki na hatukitambui. Chama tunachokitambua ni kimoja ambacho mwenyekiti wake ni Emmanuel Miyamba (Pastor Myamba) na sio chama kingine”, alisema Fisoo.Alisema kama kuna matatizo yoyote kuhusu utekelezaji wa sheria ya filamu nchini, wahusika wanatakiwa kufikisha suala hilo Bodi au mamlaka ya juu kushughulikia, lakini si kutoa tishio.Pamoja na tishio la kutopeleka filamu bodi na kununua stempu za Mamlaka ya Mapato Tanzania, TRA, msemaji wa TAFDA Moses Mwanyilu ambaye alisema kwamba yeye ndiye mwenyekiti wa kikosi kazi wa chama hicho cha wasambazaji wa filamu, alisema kuna ufanisi mdogo wa stempu hizo kinyume na matarajio.Aidha, alidai kutokana na changamoto hizo maduka mengi yanauza filamu kutoka nje na kushuka kwa soko la filamu zinazozalishwa nchini.Nao watu wa TRA walipoulizwa kuhusiana na suala hilo na hasa madai kwamba walishaandikiwa barua na chama hicho kuhusiana na tishio hilo, Mkurugenzi wa Huduma na Elimu kwa Mlipa Kodi wa Mamlaka ya Mapato Tanzania (TRA), Richard Kayombo walithibitisha kupokea barua hizo na kusema kuwa watazifanyia kazi.	2
948	 WAZIRI Mkuu, Kassim Majaliwa amesema nchini Tanzania hakuna ubanaji wa uhuru wa vyombo vya habari wala taasisi zisizo za kiserikali.Amesema jambo hilo linadhihirishwa na uwepo wa vituo vya redio 152, ambavyo kati yake ni vituo vitatu tu, ndivyo vinavyomilikiwa na serikali. Waziri Mkuu alitoa kauli hiyo juzi katika maadhimisho ya siku ya Umoja wa Mataifa (UN), yaliyofanyika viwanja vya Karimjee jijini Dar es Salaam.“Tunapenda kuwahakikishia kuwa Serikali ya Tanzania inaongozwa na Katiba na sheria za nchi ambazo zinatoa uhuru wa kujieleza na kupata habari,” alisisitiza. Alisema mwananchi yeyote atakayeenda kinyume na sheria, serikali itamwajibisha kwa mujibu wa sheria na taratibu za nchi.Alisema serikali imeridhia mkataba wa kimataifa wa haki za kiraia na ule wa haki za kiuchumi, kijamii na kitamaduni. Pia serikali imeendelea kutekeleza wajibu wake katika kuiwezesha jamii, kuishi salama kwa amani na utulivu kwa kuzingatia sheria za nchi.Alisema kukuza, kuimarisha na kulinda haki za binadamu ni wajibu wa serikali na kwa kuzingatia umuhimu huo mwaka 1984 iliingiza sheria ya haki za binadamu katika Katiba.Katika hatua nyingine, Waziri Mkuu alisema kuwa hatua ya kuwarejesha wakimbizi wa Burundi nchini kwao, ilikuwa ni ya hiari na imetekelezwa baada ya hali ya amani kurejea.Alisema hakuna sababu ya kuendelea kuwahifadhi wakimbizi, ambao kwa hiari yao wameamua kurejea nchini kwao ili wakaendelee na shughuli za kulijenga taifa lao. “Nasisitiza kuwa hatua hii ni ya hiari. Tangu Septemba mwaka jana Tanzania kwa kushirikiana na serikali ya Burundi na UNHCR imekuwa ikiwarejesha wakimbizi hao kwao,” alieleza.	1
949	NA MAULI MUYENJWA MSANII wa Bongo Fleva, Moshi Katemi ‘Mo Music’ amesema muziki wake unajiuza wenyewe na kumpa umaarufu na mkwanja kitu kinachomfanya asitumie skendo kupushi game yake. Akipiga mastori na Swaggaz, Mo Music alisema kumekuwa na uvumi kuwa amezama kwenye dimbwi zito la mapenzi na mwandishi wa habari kwenye moja ya redio maarufu hapa mjini kitu ambacho hakina ukweli. “Sijawahi kuwa na mpenzi mwanahabari, ingawa nafahamiana na wengi ambao tumefahamiana kwa ajili ya kazi tu, kiukweli uvumi kama huo unaniharibia sifa yangu ya kutotegemea skendo kupushi muziki wangu,” alisema Mo Music.	4
950	 MWENYEKITI wa Chama Cha Mapinduzi (CCM) Dk John Magufuli amesema, kama kuna kiongozi serikalini hataki kufuatwa fuatwa na watendaji wa chama hicho aondoke.Ametoa msimamo huo jijini Dar es Salaam wakati anazungumza na viongozi wa chama hicho na jumuiya zake ngazi ya wilaya na mkoa kwenye mikoa yote 32.Ameagiza viongozi hao wahakikishe miradi inatekelezwa kwa ufanisi na kwamba atasikitika sana ikitekelezwa chini ya kiwango wakati viongozi hao wapo.“Msikae kimya mnapoona miradi ya Serikali inadorora. Waelezezi viongozi wa Serikali kwenye wilaya na mikoa husika na mkiona hatua hazichukuliwi mjulisheni hata Katibu Mkuu wa Chama Cha Mapinduzi. Ninyi ndio watawala. Tulizunguka kufanya kampeni ili tutawale…jeuri ya kutawala ni kutawala kweli, anayekuja pale ni mtumishi, wewe ni mtawala ilimradi tu usivuke nje ya mipaka ya sheria za nchi” amesema Dk Magufuli.Amesema chama lazima kiangalie matokeo ya utekelezaji wa miradi na kwa kuwa Serikali iliyopo madarakani ni ya CCM lazima lazima viongozi wote walioteuliwa watambue kuwa wanatekeleza Ilani ya chama hicho.“Wala pasitokee kiongozi yeyote ndani ya Serikali anayesema chama kinanifuata fuata. Lazima chama kikufuate fuate, kama hutaki kufuatwa fuatwa na chama ondoka upishe tuweke watu wengine. Chama ndio waajiri, chama wanataka kuangalia Ilani ya Uchaguzi inatekelezwaje”amesema Magufuli.Amewataka viongozi hao wa chama waitetee Serikali na kutangaza mafanikio na kwamba kuna mafanikio makubwa yaliyopatikana katika miaka minne ya Serikali ya Awamu ya Tano.	1
951	 HANOI, VIETNAM MKUTANO wa kilele baina ya Rais wa Marekani, Donald Trump na Kiongozi wa Korea Kaskazini, Kim Jong Un ulikatishwa ghafla jana baada ya wawili hao kutoafikiana. Akizungumza na wanahabari mjini hapa jana akiwa peke yake, Trump alisema alilazimika kuondoka mkutanoni baada ya Kim kutoa masharti yasiyowezekana.  Kim alitaka nchi yake iondolewe vikwazo vyote ilivyowekewa kwa uchochezi wa Marekani, kitu ambacho Trump alisema hasingekiruhusu bila upande wa Korea kukubali masharti kadhaa. Hata hivyo Trump alisisitiza bado wana uhusiano mzuri na Kim na ana matumaini kwa siku za usoni. Awali wakati wa hafla ya chakula juzi jioni ambako walimwagiana sifa, Trump na Kim walikuwa wameonesha matumaini ya kuimarisha uhusiano na kupiga hatua katika mazungumzo yanayolenga kuifanya Korea Kaskazini iachane na mpango wake wa nyuklia. Huo ni mkutano wa pili wa kilele kati ya viongozi hao wawili baada ya kukutana miezi minane iliyopita nchini Singapore. Trump na Kim waliondoka kutoka eneo la mkutano bila ya kutia saini taarifa ya pamoja wala kuhudhuria dhifa ya chakula cha mchana kilichokuwa kimepangwa baada ya mkutano huo na kurejea katika hoteli zao. “Ilikuwa ni kuhusu vikwazo tu,” alisema Trump katika mkutano na wanahabari baada ya mkutano wake na Kim kuwa mfupi kuliko ilivyotarajiwa.  “Kimsingi walitaka vikwazo walivyowekewa viondolewe kiukamilifu, lakini hatuwezi kufanya hivyo bila makubaliano. Marekani na Umoja wa Mataifa kwa pamoja waliiwekea vikwazo Korea Kaskazini baada ya taifa hilo kufanya mfululizo wa majaribio ya makombora ya nyuklia na makombora ya masafa marefu mwaka 2017. Trump alisema Kim yu tayari kuharibu kituo cha utafiti wa nyuklia cha Yongbyon, iwapo Marekani itaondoa vikwazo, lakini hayuko tayari kuhusu maeneo mengine na silaha, hali iliyomlazimu kuvunja mazungumzo. Awali baada ya hafla ya pamoja ya chakula cha jioni juzi, Ikulu ya Marekani ilisema viongozi hao wawili wanapanga kusaini “makubaliano ya pamoja” baada ya mazungumzo zaidi jana.  Hata hivyo, haikutoa maelezo yoyote kuhusu sherehe hiyo ya utiaji saini, ijapokuwa mazungumzo ya pande zote yamejumuisha uwezekano wa taarifa ya kisiasa ya kutangaza kumalizika kwa Vita ya Korea ya mwaka 1950 – 53, ambayo baadhi ya wakosoaji wanasema bado mapema.	0
952	NA MWALI IBRAHIM, DAR ES SALAAM WEKUNDU wa Msimbazi Simba kama wataamua kuleta mzaha katika usajili wa dirisha dogo, basi isahau suala la kufanya vizuri katika Ligi Kuu ya Vodacom Tanzania Bara. Simba ambayo inashika nafasi ya nne kwenye msimamo wa ligi hiyo, bado haijawa kwenye fomu yake kama ilivyokua misimu mitatu iliyopita, licha ya kujitutumua kutaka kurudi kwenye nafasi mbili za juu ambazo ilikua ikipishana na mahasimu wao Yanga. Timu hiyo ina nafasi mbili pekee za kuweza kuongeza wachezaji kwenye usajili huu wa dirisha dogo, hivyo wanahitaji kuwa makini katika kupata wachezaji hao. Akizungumza na MTANZANIA jana, Mjumbe wa Kamati ya utendaji ya klabu hiyo, Said Tully, alisema hawataki kufanya usajili ambao utawagharimu na kuweza kukwamisha harakati zao za kumaliza katika nafasi nzuri kwenye ligi kuu msimu huu. “Tumekuwa kimya tukitafakari wachezaji tutakaowaongeza katika nafasi hizo, tunataka kujiridhisha hasa na aina ya wachezaji tutakaowasajili kabla ya kuwapa mikataba. “Tutafanya usajili wetu kwa kushirikiana na kocha ili kuongeza wachezaji ambao ataridhika na kiwango chao, hatutasajili bila yeye kuridhika kwani tunaweza kusajili mshambuliaji kumbe yeye hitaji lake ni kwa beki hivyo tutakuwa hatumsaidii,” alisema. Simba kabla ya ligi kuanza ilikua na hitaji la mshambuliaji, matokeo yake wakaleta washambuliaji ambao hawakidhi haja ya timu. Awali walimleta Msenegal, Papa Niang, ambaye hakufanya vizuri akatupiwa virago vyake na kuondoka, ndipo akasajiliwa Msenegal, Pape N’daw ambaye hadi sasa ameonekana garasa na anatajwa kutemwa katika usajili wa dirisha dogo na Mganda Simon Sserunkuma. Wakati uongozi unajipanga hayo tayari mchezaji Paul Kiongera amepewa asilimia kubwa za kutua kwenye kikosi hicho ikiwa ni kuziba nafasi ya Simon Sserunkuma ambaye tayari ameshatemwa rasmi kuchezea kikosi hicho huku Pape N’daw naye akiwa njiani kutemwa.	2
953	.Mwenyekiti wa Chama Cha Mapinduzi (CCM) Taifa Rais John Magufuli,  amekipongeza chama hicho kwa kutimiza miaka 43 tangu kuzaliwa kwake.Katika salamu zake kupitia mtandao wa kijamii wa Twitter, Rais Magufuli ametaka wakati wa kusherehekea siku hiyo muhimu  kuendelezwa  kwa  misingi ya chama hicho na kusimamiwa kwa utekelezaji wa ilani ya CCM.Pia ametaka Wananchama wote wa CCM kudumisha amani, upendo na mshikamano.CCM ilizaliwa Februari Tano mwaka 1977 kutokana na kuungana kwa Chama cha  TANU kilichokua kikitawala Tanzania Bara na ASP kilichokua kikitawala Zanziba kwa wakati huo.	1
954	CHRISTIAN BWAYA TULISHAWAHI kujadali nafasi ya dada wa kazi katika malezi. Tuliona kuwa pamoja na unafuu wa huduma zao, wamekuwa wakikabiliana na uhusiano hafifu na waajiri wao.    Kwa kuwa huduma za malezi kupitia wadada hawa zinaweza zisikwepeke, ni muhimu kujadili namna gani tunaweza kupunguza uwezekano wa kumfanya msichana wa kazi akose ari na hamasa ya kufanya kazi yake kwa bidii.  Makala haya yanajadili mapendekezo ya namna ya kuboresha uhusiano na wadada wanaosaidia kazi na kulea watoto majumbani. Fahamu historia yake Ipo haja ya kujitahidi kufahamu msichana ametoka familia gani, aliishi vipi na familia yake, misimamo yake, imani, angalau mambo ya msingi. Ili hayo yawezekane, ni vizuri kumpata kupitia watu wanaomfahamu vizuri.  Unapokuwa na fursa ya kumfahamu binti unayeishi naye vizuri, unaweza kufanya uamuzi sahihi mapema ikiwa unaweza kukaa naye ama la.  Mwelimishe majukumu  Mitafuruku mingi kati ya waajiri na hawa mabinti wakati mwingine inachangiwa na kutokufahamika kwa majukumu yake ipasavyo. Waajiri wengi huwa na matarajio makubwa kwa akina dada na hivyo hawawasaidii kujua wanachopaswa kukifanya.  Ni vyema mara baada ya kukubaliana naye kuwa anaishi na familia yako kwa lengo la kumwangalia mtoto, uhakikishe anajua utaratibu kamili wa kazi. Ukifanya hivyo unapunguza uwezekano wa makosa yanayotokana na kutokujua jambo sahihi la kufanya.  Kujenga uhusiano mzuri Mfanye binti wa kazi awe sehemu ya familia yako. Mfanye ajisikie kupendwa kama mwanafamilia mwingine. Unapofanya hivyo, unamfanya achangamke moyo na hivyo kuwa na hamasa ya kujituma. Kwa mfano, unaweza kumtambulisha kwa wageni kama sehemu ya familia yako na unaweza kufikiria kumweka kwenye picha rasmi za familia unazoning’iniza ukutani.  Sambamba na hilo, epuka uhusiano usio wa kimaadili na wasichana hawa. Unapofanya hivyo, unajenga mazingira ya kudharaulika. Ukidharaulika, ni rahisi mwanao kuwa mhanga. Mpe huduma anazostahili Hakuna mfanyakazi ambaye hatamani kupata marupurupu. Hata wewe unahitaji mkubwa wako wa kazi akuangalie kimaslahi, na atambue kazi nzuri unayomfanyia. Vivyo hivyo, nawe fikiria kumpa msichana wako wa kazi huduma zinazomvutia. Mtengenezee mazingira bora ya kazi.  Kwa mfano, unaweza kufikiria kumtengenezea utaratibu wa kujiendeleza kitaaluma. Pia unaweza kuhakikisha unatambua kazi anazozifanya kila siku jioni unaporudi nyumbani. Kwa kufanya hivyo unamjengea ari ya kazi.  Onesha mfano mzuri Huwezi kutarajia binti wa kazi aishi vizuri na watoto, wakati wewe mwenyewe huoneshi kuwajali. Onesha kwa vitendo namna unavyotarajia mtoto ahudumiwe. Binti atajifunza kwa vitendo.  Kadhalika, kuwa mfano kwa kufanya kazi za ndani kama unavyotarajia afanye yeye. Pika, tenga chakula mezani, fua nguo inapobidi ili kuonesha kuwa unaishi matarajio yako. Unapofanya hivyo, binti atakuheshimu.  Tumia muda wa kutosha na mtoto Mtu anayetumia muda mrefu na mwanao ndiye mwenye nafasi zaidi ya kuwekeza. Kwa sababu binti ndiye anayekaa na mwanao kwa muda mrefu, upo uwezekano wa mwanao kufundishwa mambo usiyoyatarajia.  Ni vizuri kuhakikisha unafuatilia maendeleo ya kitabia ya mwanao mara unaporudi nyumbani. Jitahidi kuzungumza na mwanao kubaini ikiwa yapo yasiyofaa aliyojifunza. Unapoyabaini, weka mbadala wake mapema. Pamoja na kuchukua hatua hizi, hatusemi kuwa mambo yatakuwa sawia. Zinaweza kuwapo changamoto, lakini si kama ambavyo hautajenga utamaduni wa kuwafatilia watoto. Christian Bwaya ni Mhadhiri wa Saikolojia, Chuo Kikuu cha Kikatoliki Mwenge (MWECAU). Twitter: @bwaya, Simu: 0754 870 815.	3
955	 YANGA leo itakuwa na kibarua kigumu mbele ya Prisons ya Mbeya kwenye uwanja wa Samora Iringa katika mechi ya Ligi Kuu Bara.Yanga inacheza mechi hiyo siku siku mbili baada ya kutoka suluhu na Mbeya City kwenye uwanja wa Sokoine, Mbeya. Awali mechi hiyo na Prisons ilikuwa ichezwe Mbeya, lakini Bodi ya Ligi imeihamishia Samora kutokana na uwanja wa Sokoine kuharibika sehemu ya kuchezea baada ya kufanyika tamasha la Wasafi siku ya Krismasi.Taarifa ya Bodi la Ligi kwa vyombo vya habari jana ilisema kuwa, uwanja wa Sokoine umefungiwa kwa msimu mzima na kuzitaka timu zote zilizokuwa zikiutumia kwenye mechi zake ikiwamo za ligi daraja la kwanza na la pili zitafute uwanja mwingine. Mechi ya leo inatarajiwa kuwa na msisimko wa kipekee kwa sababu kila timu haitataka kupoteza mchezo huo.Yanga inayocheza mechi ya 10, kwa vyovyote itahitaji ushindi ili kurejesha morali ya wachezaji wake na mashabiki hasa kwa vile inaelekea kwenye mechi ya watani, Simba Januari 4. Prisons nayo haitataka kuharibu rekodi yake kwa Yanga, kwani mpaka sasa ndio timu pekee ambayo haijapoteza mechi ya ligi, leo ikicheza mchezo wa 14, hapo ndipo ugumu wa mechi hiyo unapoanzia.Pamoja na rekodi za msimu uliopita kuwabeba Yanga kwa kuibuka na ushindi katika mechi zote mbili, lakini hiyo sio sababu ya kujihakikishia ushindi leo. Prisons wako nafasi ya nne kwenye msimamo wakiwa na pointi 23 na Yanga ni ya tisa ikiwa na pointi 18, lakini ikiwa imecheza michezo pungufu.“Tunashukuru kwa mabadiliko yaliyotokea kwa kuhamishwa mchezo, tutaingia uwanjani tukiwa na jukumu moja tu la kutafuta matokeo kusahihisha makosa tuliyofanya kwenye mchezo uliopita uliotufanya kutoka sare,” alisema kocha wa Yanga, Charles Mkwasa.Alisema kubwa zaidi wachezaji wake wanaendelea vyema na wanasubiri muda ufike kuingia uwanjani na kutafuta matokeo mazuri. Kwa upande wake, Kocha wa Prisons Mohammed ‘Adolf’ Rishard, alisema mabadiliko hayo hayajawaathiri kwa kuwa uwanjani wanacheza sawa, hivyo maandalizi na mbinu walizopanga watazitumia ikiwamo kuwaheshimu wapinzani wao kuhakikisha wanapata ushindi.	2
956	 Akizungumza mara baada ya kutangaza wagombea nafasi ya udiwani kupitia Chama Cha Mapinduzi, Mwenyekiti wa CCM Mkoa wa Dar es Salaam, Ramadhani Madabida alisema Manji amekosa sifa za kupitishwa kugombea udiwani katika kata hiyo.Manji na Said Fella wameibuka kidedea katika kinyang’anyiro cha udiwani katika jimbo jipya la Mbagala jijini Dar es Salaam. Manji ambaye ni Ofisa Mtendaji Mkuu wa Quality Group, alishinda katika udiwani katika Kata ya Mbagala Kuu wakati Fella ambaye pia ni muasisi wa Kundi la Mkubwa na Wanawe, alishinda katika Kata ya Kilungure.Fella ni Meneja wa mwanamuziki maarufu nchini, Diamond Platnumz, TMK Family na Yamoto Band.“ Manji hakutokea kuchukua fomu wala kurudisha fomu, hilo sio tatizo kubwa. Lakini wakati wa kampeni tuliweka utaratibu wa wagombea kutumia usafiri mmoja kwenye kuomba kura kwenye matawi, Manji hakushiriki. “ Hata wakati wa vikao vya mchujo vya Sekretarieti na Kamati ya Usalama na maadili ngazi ya kata na wilaya, Manji hakutokea na alipopigiwa simu alijibu amelala.Alisema kutokana na kutofuata taratibu hizo Manji anakosa sifa za kuwania nafasi ya udiwani kwani kura alizopata amezipata kwa hira hivyo sio halali.“ Tulipokaa kwenye mchujo katika sekretarieti na kamati ya usalama na maadili ngazi ya mkoa, Manji pia hakutokea na hapo ndipo yalipokuja malalamiko ya wagombea wenzake kuwa mtu akiwa na fedha anaweza kulala nyumbani kwake, asipige kampeni na akapewa nafasi ya kugombea,” alisema.	2
957	NA RAYMOND MINJA, IRINGA MISS Tanzania 2006, Wema Sepetu, anatarajiwa kupamba fainali ya shindano la kumsaka mlibwende atakayeuwakilisha Mkoa wa Iringa katika shindano la Miss Tanzania mwaka huu. Shindano hilo linafanyika katika Ukumbi wa Kichangani na mgeni rasmi ni Mkuu wa Wilaya ya Iringa, Richard Kasesela. Mwandaaji wa shindano hilo, Maya Said, akijitapa kama alivyowahi kujitapa Mkuu wa Wilaya hiyo, kwamba Miss Tanzania 2016 lazima atatoka katika mkoa huo kwa kuwa wana vigezo vya ziada. Maya alisema lengo la shindano hilo ni kuutangaza Mkoa wa Iringa sambamba na kauli mbiu ya usafi wa mazingira na utalii wa ndani.	4
958	 Na ADAM MKWEPU-DAR ES SALAAM UONGOZI wa Yanga kupitia kamati yake maalumu, umemwangukia Mwenyekiti wa klabu hiyo na kumwomba afikirie upya uamuzi wake wa kujiuzulu nafasi hiyo, baada ya klabu kudaiwa kukumbwa na hali mbaya ya kiuchumi. Mei mwaka huu kigogo huyo aliandika barua ya kujiuzulu nafasi yake kwa madai kwamba ametingwa na majukumu binafsi, hivyo ametoa fursa kwa Wanayanga wengine kupokea kijiti cha kuiongoza klabu hiyo kongwe nchini. Barua hiyo ilipokewa na uongozi wa Yanga na kujadiliwa kabla ya viongozi wa matawi ya klabu hiyo kukutana hivi karibuni na kukubaliana kuunda kamati maalumu ambayo tayari imewasilisha ombi kwa Mwenyekiti huyo kumwomba afute uamuzi wake. Akizungumza na MTANZANIA jana, Mjumbe wa Kamati ya Utendaji ya klabu hiyo, Salum Mkemi, alisema baada ya kuwasilisha ombi hilo sasa wanasubiri jibu kutoka kwa milionea huyo  kama atakubali kubadili uamuzi wake wa kutaka kujiuzulu. “Hakuna mgogoro wowote ndani ya Yanga ambao umesababisha Mwenyekiti atangaze  kujiuzulu nafasi yake, bali uamuzi huo aliufanya mwenyewe bila ya kushinikizwa na mtu yeyote. “Kwa kuthibitisha kwamba Yanga tupo shwari, kwa pamoja tumekubaliana kupeleka ombi letu la kumwomba mwenyekiti kufikiria upya uamuzi wake, hivyo itakuwa ni hiyari yake kukubaliana na ombi letu,” alisema Mkemi. Inadaiwa kwamba uongozi wa Yanga umefikia uamuzi wa kumwangukia mwenyekiti wao kutokana na kubanwa na hali ngumu ya kiuchumi tangu alipotangaza kujiondoa, hasa katika suala zima la usajili wa wachezaji kwa maandalizi ya msimu ujao wa ligi. Akizungumzia kuhusu usajili wa kimya kimya unaofanywa na klabu hiyo, Mkemi alisema hawatengenezi kikosi kibaya msimu ujao bali wanataka kuboresha maeneo ambayo Kocha Mkuu, George Lwandamina, aliona kuna mapungufu. Aidha, Mkemi aliongeza kuwa klabu imefikia azimio la kuwabakiza nyota wake wote ambao wanawategemea kuwa watatoa mchango mkubwa katika Ligi Kuu Tanzania Bara msimu ujao na  michuano ya kimataifa mwakani. “Tetesi zilizozagaa kwamba tumeachana na wachezaji wetu ambao ni tegemeo kwenye timu zinatengenezwa tu, malengo yetu ni kuwabakisha nyota wote muhimu ambao walisaidia katika mafanikio ya kutetea ubingwa wa ligi kuu kwa mara ya tatu mfululizo,” alisema.	2
959	 Kati ya waamuzi 18, saba ni waamuzi wa kike huku waliobakia wakiwa ni wanaume.Akizungumza kabla ya kutoa beji hizo, Malinzi aliwapongeza waamuzi hao, huku akisema Tanzania imevunja rekodi kwa kuwa na waamuzi wengi kwani imeshika nafasi ya pili Afrika baada ya Misri inayoongoza kwa kuwa na waamuzi 22.Alisema waamuzi hao wanatakiwa kuendelea kujifunza na kutumia nafasi waliyopata katika kuitangaza nchi kimataifa, akiwakumbusha pia, umuhimu wa kuzingatia sheria za soka katika kuchezesha mchezo wa haki.“Nawapongeza wote waliopata beji za Fifa, tunaamini kwamba mtakapoitwa kuchezesha michezo ya Afrika au mingine mikubwa mtatumia miiko yenu na sheria zilizowekwa katika kututangaza,” alisema.Kwa upande wake Mwenyekiti wa Kamati ya Waamuzi, Salim Chama alisema wanategemea kuongeza idadi ya waamuzi kwa kadri miaka inavyokwenda ambao watakuwa na leseni katika ngazi zote.Pia, alisema watakwenda kuanzia katika shule kutafuta waamuzi ambao wataendelezwa kielimu kwa manufaa ya baadaye.“Tuna mikakati mingi ya kuhakikisha kuwa tunaongeza idadi ya waamuzi kuanzia kwenye mashule, ili baadaye tuwe na waamuzi zaidi ya wale tulionao sasa,”alisema.Akizungumza kwa niaba ya waamuzi wenzake Mwamuzi Msaidizi Hellen Mduma alishukuru TFF kwa kuwasaidia na kufanikiwa kupata beji hizo, na kuwahimiza kuzidisha juhudi kwa ajili ya kuongeza idadi wanawake kuwa kubwa zaidi ya iliyopo sasa ambapo bado ni wachache.	2
960	GRACE SHITUNDU Na LEONARD MANG’OHA -DAR ES SALAAM MKUU wa Jeshi la Polisi nchini, Inspekta Jenerali (IGP) Simmon Sirro amesema, wameimarisha ulinzi nchi nzima. IGP Sirro ambaye amezungumzia suala la kuwako kwa tetesi za shambulio katika eneo la Masaki jijini Dar es Salaam mara mbili juzi na jana alirudia akisisitiza jeshi hilo kuimarisha usalama si tu katika eneo hilo bali nchi nzima.  Katikati ya wiki hii ubalozi wa Marekani nchini ulitoa taarifa ya kuwapo kwa uvumi wa shambulio katika eneo la Masaki, hususani katika hoteli wanazopenda kutembelea watalii na maduka yaliyopo eneo a ufukwe wa Bahari ya Hindi.  “Timu zetu zinafanyia kazi taarifa hizo, lakini siku zote tupo hivyo. Kunapokuwa na amani na utulivu siyo kwamba tumekaa au tumelala, kuna hizi timu zetu za Intelligence, watu wa operesheni na watu wa upelelezi zimesambaa maeneo mbalimbali kuona kitu gani kipo. “Ndiyo maana tukiona mtu asiye wa kawaida tunamkamata na kumhoji. Kwahiyo sisi tunafanya kazi yetu kama kawaida, kazi hiyo inafanyika maeneo yote yenye watu wengi na si Dar es Salaam na Tanzania nzima,” alisema  “Ukizungumiza masuala ya ulinzi unazungumzia Tanzania nzima  kwa hiyo haya tunafanyia kazi Tanzania nzima na si Dar es Salaam tu,” IGP Sirro aliwaambia waandishi jana mara baada ya kumaliza mkutano na Makamanda wa Polisi wa Mikoa na Maofisa wa Polisi  uliokuwa ukizungumzia ukatili kwa wa watoto na wanawake  uliokuwa ukifanyika Masaki, Dar es Saalaam .  Jana ubalozi wa Marekani nchini ulisema tahadhari ya kiusalama waliyoitoa ni utekelezaji wa wajibu wao kuwajulisha raia wa Marekani waliopo nje ya nchi yao. Ufafanuzi huo mpya wa Marekani umekuja baada ya juzi Serikali kumuita na kumuonya Kaimu balozi wa Marekani  nchini, Inmi Patterson aliyewakilishwa na Janine Young  kuacha kutoa taarifa zinazoweza kuhatarisha amani ya nchi. Katika majibu yake kwa gazeti hili jana lililotaka kufahamu sababu ya tahadhari hiyo kuendelea  kuwepo kwenye tovuti ya ubalozi huo pamoja na  Young kukiri kwamba yalifanyika makosa katika kuzitoa kwani hazikulenga raia wa nchi yao pekee, Mtaalamu wa Mambo ya Habari ambaye ni Msemaji wa Ubalozi wa Marekani Dar es Salaam,  Ben Ellis alisema; “Ubalozi unao wajibu wa kuwajulisha wanajumuiya ya Ubalozi wa Marekani kuhusu wasiwasi wowote wa kiusalama.  “Balozi Mdogo alikwenda Wizara ya Mambo ya Nje kwa niaba ya Kaimu Balozi na kuweka bayana wajibu wetu wa kuwajulisha raia wa Marekani waliopo nje ya nchi yao kuhusu wasiwasi wowote wa kiusalama ambao pia tunawajulisha wanajumuiya ya Ubalozi wa Marekani.  “Tuna uchukulia wajibu wetu huu kwa umakini na umuhimu  mkubwa kama inavyohitajiwa na Sera ya Marekani ya kutokufanya mambo kwa upendeleo au kuegemea upande mmoja.” alisema  Ellis. Juni 19 mwaka huu Ubalozi wa Marekani nchini, ulichapisha katika tovuti yake tahadhari ya shambuliz ambayo hadi sasa haijaondolewa kwenye tovuti ya ubalozi huo ikieleza  maeneo yanayolengwa kuwa ni pamoja na mahoteli na migahawa ambayo hutembelewa na watalii, ikiwemo eneo maarufu la maduka ya Slipway. Kutokana na hilo iliwataka wananchi wake kuwa makini katika maeneo hayo na kuchukua tahadhari. Pamoja na hayo  ubalozi huo ulisema hauna ushahidi wa moja kwa moja wa tishio hilo ama  taarifa za muda gani mashambulizi yatatokea. Tahadhari hiyo baada ya kusambaa kwa ilileta hofu kwa wananchi hali iliyofanya viongozi mbalimbali kujitokeza na kuwaondoa hofu. Kutokana na taarifa hiyo, Wizara ya Mambo ya Nje, ilimwita kaimu balozi wa Marekani nchini juzi, Inmi Patterson ambaye aliwakilishwa na Janine Young kutoa ufafanuzi wa taarifa hiyo. Taarifa iliyotolewa na kitengo cha mawasiliano cha Wizara hiyo ambayo ilichapishwa kwenye vyombo vya habari jana, ilieleza kuwa katika mazungumzo yake na Katibu Mkuu wa wizara hiyo, Dk. Faraji Kasidi Mnyepe, Young alikiri ubalozi kufanya makosa kutoa taarifa ambazo hazikuwalenga raia wa Marekani pekee, bali raia wote na zaidi wakitambua  kuwa ubalozi hauna mamlaka ya kufanya hivyo  jambo lililosababisha taharuki kwa wananchi na wageni wanaotarajia kuitembelea Tanzania. Katika hilo, wizara ya mambo ya Nje ilisema imeukumbusha ubalozi wa Marekani umuhimu wa kuzingatia sheria za nchi na taratibu za kidiplomasia zinazokubalika duniani kote katika utoaji taarifa.  Kabla Wizara haijamwita Kaimu Balozi wa Marekani nchini, suala hilo tayari lilikuwa limekwishazungumzwa na viongozi wengine wa juu takribani watatu. Viongozi hao ni Waziri wa Mambo ya Ndani ya Nchi, Kangi Lugola na Mkuu IGP Simmon Sirro na Mkuu wa Mkoa wa Dar es Salaam, Paul Makonda.  Kangi Lugola yeye waliwatoa hofu wananchi na kusema kwamba vyombo vya ulinzi vinaendelea na uchunguzi juu ya suala hilo. “Nataka niwathibitishie Watanzania nchi imeendelea kuwa na amani na usalama na tutahakikisha maisha na mali za wananchi zinalindwa. “Vyombo vya ulinzi na usalama viko imara, havitikisiki, vimejipanga vizuri kwa jambo au tishio lolote la kiusalama ambalo linaweza kutokea,”alisema Lugola. Alisema tahadhari hiyo ya kiusalama ni ya kawaida, ambayo Watanzania hawapaswi kuwa na wasiwasi kwani Serikali iko imara. “Kama wenzetu wameweza kuzipata na tumewasiliana nao kupitia Jeshi la Polisi, niwahakikishie Watanzania wasiwe na hofu wala wasiwasi, nchi yao iko imara, ina usalama wa hali ya juu. IGP SIRRO Aidha IGP, Sirro, alikaririwa na vyombo vya habari siku moja baada ya ubalozi wa Marekani kuchapisha taarifa hiyo akisema walishapata fununu za shambulio hilo kabla ubalozi huo haujatoa tahadhari juu ya tukio hilo. Kwa mujibu wa IGP Sirro, walipata taarifa kuhusiana na tishio hilo tangu Jumanne wiki hii na kwamba timu zao za operesheni na intelijensia zinaifanyia kazi. Alisema taarifa hiyo inaweza kuwa ya kweli au uongo, lakini wao kama vyombo vya ulinzi huwa hawapuuzi jambo.	1
961	Na Erick Kamugisha-DAR ES SALAAM  UPANDE  wa Jamhuri katika Mahakama ya Hakimu Mkazi Kinondoni, Dar es salaam umesema jarada la kesi inayowakabili wanakwaya wa Kanisa la Sabato, Kinondoni (SDA) dhidi ya uongozi wa kanisa hilo, limepelekwa kwa hakimu mfawidhi kwa ajili ya  kupanga hakimu wa kutoa usuluhisho. Hakimu Esther Mwakalinga alitoa uamuzi wa kufunga jarada na kupelekwa kwa hakimu mfawidhi, wakati kesi hiyo itapokuja kwa kutajwa tena tarehe husika. “Jarada la kesi hili,litapelekwa kwa hakimu mfawidhi kwa ajili ya kuteua hakimu mwingine wa kuendesha kesi hii na kutoa suluhisho Desemba 27, mwaka huu”,alisema Hakimu Mwakalinga. Katika kesi ya msingi, wanakwaya wa Kanisa la Sabato, Barnas Katikiro na David Maiba wameishtaki bodi ya wadhamini na Mchungaji wa Kanisa hilo, Masunya Antory na Joseph Mgwabi. Wanakwaya hao, walilalamika kwa uongozi wa kanisa hilo wamewatumia waimbaji wengine kufanya mkanda wa video ,wakati watu hao hawakuingiza sauti katika mkanda huo. Pia wanalalamikia kuwapo mkanganyiko wa Katiba ya kwaya na kudai  mahakama ina mamlaka ya kudhibitisha kuwapo jambo hilo. Kutokana na malalamiko hayo, walifungua kesi Mahakama ya Hakimu Mkazi Kinondoni dhidi ya viongozi wa kanisa hilo, hata hivyo viongozi hao waliweka pingamizi lenye hoja tatu zilizotaka kesi  itupuliwe mbali. Novemba 27, mwaka huu pingamizi hilo lilisikilizwa na mahakama na kulitupiliwa mbali na kupanga kesi hiyo kusikilizwa na  kutoa usuluhisho Desemba 27, mwaka huu.	1
962	 WATAALAMU na wadau wa malezi na makuzi ya mtoto wamehimiza wazazi kuzungumza na kumjengea mtoto upendo na ukaribu tangu akiwa tumboni ili kumuandaa kwa makuzi bora kiakili, kihisia na kimwili. Kupitia mradi wa Malezi kwa Makuzi ya Mtoto unaotekelezwa na Shirika la kimataifa la Elizabeth Glasser Pediatric AIDS (EGPAF) mkoani Tabora, imeelezwa kwamba tangu akiwa tumboni ambako ndipo ubongo huanzia kukua hivyo ni rahisi kunasa mawasiliano. Wakizungumza kwa nyakati tofauti na timu ya watendaji wa EGPAF waliotembelea wilayani hapa, wataalamu na wadau wa afya walipongeza mradi huo kuelimisha wazazi na walezi juu ya makuzi yanayozingatia afya na maendeleo ya kisaikolojia hivyo kuwahakikishia watoto haki ya kuishi na kukua. Ofisa Ustawi wa Jamii wa Halmashauri ya Mji Nzega, Mariam Michael alisema mradi umesaidia kwa kiwango kikubwa kuleta mabadiliko chanya miongoni mwa watoto waliokuwa katika hatari ya kutofikia hatua za makuzi, baada ya wazazi kuelimishwa mbinu mbalimbali. Alisema chini ya mradi huo unaotekelezwa kwa awamu ya pili kuanzia mwaka jana hadi mwakani, miongoni mwa elimu inayotolewa ni kuhusu wazazi kushiriki malezi ya mtoto tangu akiwa tumboni kwa kuzungumza na kucheza nao. “Baadhi ya familia, unaweza kukuta baba na mama wana malumbano tangu mtoto akiwa tumboni na ikamuathiri mtoto anayezaliwa…unakuta mtoto ni mnyonge, hataki kucheza na kuchangamana,”alisema Michael.	1
963	 BEATRICE KAIZA MARA kadhaa tumeona mastaa wanapofika kwenye vilele vya umaarufu kinachofuata ni kuanguka au kupoteza kabisa nafasi walizonazo, ila sio kwa Wema Sepetu a.k.a Tanzania Sweetheart. Mrembo huyo amefanikiwa kubaki katika kilele cha umaarufu tangu alipoukwaa ustaa kwenye mashindano ya urembo 2006, kisha kujitupa kwenye uingizaji anaoufanya kwa mafanikio mpaka sasa. Juzi kati aliibuka na kipindi chake, Cook With Wema Sepetu kinachopatikana kwenye App na chaneli yake ya YouTube japo kuwa hata akiwa kimya, jina lake halijawahi kukauka kwenye midomo ya wajumbe (mashabiki). Alhamisi wiki hii, Wema Sepetu alitangaza kurudi upya kwenye ulimwengu wa filamu akiwa mhusika mkuu katika tamthilia mpya ya Karma, inayoanza kuruka leo kupitia chaneli ya Maisha Magic Bongo (DSTV). Baada ya kufanya mazungumzo na vyombo vya habari jijini Dar es Salaam, Swaggaz tulimvuta pembeni na kuzungumza naye mengi kuhusu kazi na maisha yake binafsi yanayowavutia mashabiki wengi. Swaggaz: Hujaonekana kwa muda mrefu kwenye filamu, umekuja na zawadi gani kwa mashabiki? Wema Sepetu: Kwa sasa nitakuwa naonekana kwenye tamthilia ya Karma ambayo itakuwa inaonekana kila siku za Jumamosi na Jumapili kwa saa nzima kuanzia kesho kutwa (leo). Swaggaz: Karma ni tamthilia yenye maudhui gani? Wema Sepetu: Kwenye Karma ni tamthilia yenye uhondo wa kusisimua, ndani yake kuna siasa, pesa, visasi na mapenzi, ndio vitu vinne tunavyokwenda kushuhudia kwenye tamthilia hii ambayo inakuja kukonga nyoyo za wapenzi wangu. Na Karma ni neno la kituruki lenye maana ya utu na kama utafanya ubaya utalipwa kwa ubaya siwezi kuongea sana mashabiki zangu wakae karibu na Dstv ili kujionea wenyewe uhondo wa tamthilia hii. Swaggaz: Unafanya kazi na wanamitindo wengi ila kwanini ukitengenezewa vazi na Martin Kadinda huwa anafunika zaidi? Wema Sepetu: (anacheka) Yaani Martin ni kila kitu kwangu kwenye mambo ya mavazi na hajawahi kukosea ndio maana akinitengenezea nguo lazima nifunike. Mfano ni siku ile ya uzinduzi wa EP ya Zuchu nilishangaa wengi walinipongeza kwa kupendeza, inatokea tuu, si unajua watu na nyota zetu, huwezi kuamini kuwa hata nguo zilikuja nikiwa ‘location’ na nilizivalia nikiwa huko huko, binafsi sijawahi kupania sherehe jamani. Swaggaz: Na kwanini hivi karibuni umekuwa ukipenda zaidi pendeza kwa kuvaa mavazi meupe? Wema Sepetu: Na bado watu watengemee kuniona na nguo nyeupe tena na tena, nimejikuta tu napenda rangi hii nyeupe kwa sababu nimeona inanipendeza na kwa ushauri ambayo Kadinda ananipa. Swaggaz: Ulipokuwa mnene ulikuwa huonekani kwenye uigizaji ila ulipopungua umepata nafasi ya kuigiza tamthilia mbili mfululizo, We Men na Karma, je wembamba ndio siri ya mafanikio yake kwenye uigizaji kwa kwasa? Wema Sepetu: Ndio, yaani sasa hivi ni kazi kwenda mbele, nafanya kipindi changu cha Cook With Wema Sepetu, matangazo ya biashara, tamthilia nk, kila kitu nafanya kwa sababu najiona mwepesi na ninaupenda sana mwili wangu wa sasa. Swaggaz: Umebadilika kwa kuweka usiri mahusiano yako ya mapenzi, unaifurahia hiyo hali? Wema Sepetu: Nayafurahia sana mapenzi yangu ya sasa ya kuweka ‘private’ mahusiano, ni watu wachache ndio wanamjua mpenzi wangu hadi pale ambapo nitaolewa na ni hivi karibuni tu, Inshallah. Swaggaz: Haya mama asante kwa muda wako. Wema Sepetu: Thank you, shukrani.	4
964	NAIROBI, KENYA  MASHABIKI wa muziki nchini Kenya, wametumia mitandao ya kijamii kuiponda shoo ya mkali kutoka nchini Nigeria, Tekno Miles, iliyofanyika mwishoni mwa wiki iliyopita mjini Nairobi. Msanii huyo alikuwa nchini humo kwa ajili ya tamasha la The Wave Concert, lakini shoo yake ilionekana kuzomewa na mashabiki wengi kutokana na vyombo kutosikika wakati vikipigwa ‘Live’. Msanii huyo alitumia dakika 28 jukwaani, lakini hakuweza kuwafurahisha mashabiki ambao walijitokeza kutokana na wapiga bendi wake kushindwa kuseti vizuri vifaa vyao. Hata hivyo, DJ maarufu nchini humo, Creme De La Creme, alitumia ukurasa wa Twitter kuwaambia mashabiki kwamba, Tekno alikuja kwenye shoo hiyo bila ya kujiandaa na si tatizo la vyombo kama watu wanavyosema.	4
965	Theresia Gasper – Dar es Salaam BAADA ya kulazimishwa sare ya bao 1-1 dhidi ya Tanzania Prisons, uongozi wa Azam FC, umepanga kutorudia makosa katika mchezo wao wa Ligi Kuu Tanzania Bara dhidi ya KMC ya Kinondoni unaotarajiwa kuchezwa kesho Uwanja wa Taifa, Dar es Salaam. Hiyo ni sare ya pili mfululizo kwa Azam baada ya ile ya kwanza dhidi ya Mbeya City kwenye Uwanja wa Samora, Iringa. Akizungumza na MTANZANIA jana, Ofisa Habari wa Azam FC, Jafar Idd, alisema makosa waliyofanya mwishoni wa mchezo yamewagharimu na kulazimishwa sare. “Huu ni mchezo wa pili mfululizo kupata sare, kwa sasa tunajiandaa kukutana na KMC Jumamosi hii, tutahakikisha tunakuwa makini ili tusifanye makosa yoyote ambayo yanaweza kutugharimu,” alisema. Alisema baada ya mchezo wa juzi, kikosi hicho kiliingia kambini kuendelea na maandalizi ya mechi ijayo, ikiwa ni pamoja na kuyafanyia kazi kasoro zilizojitokeza.  Azam inashika nafasi ya pili kwenye msimamo wa ligi hiyo, ikijikusanyia pointi 38 kati ya mechi 19 walizocheza, wakishinda 11, sare tano na kupoteza tatu.    	2
966	['Uhamisho wa winga wa Real Madrid kuelekea China umefutiliwa mbali na sasa winga huyo wa Wales  anatarajiwa kusalia Real Madrid', 'Bale, 30, alitarajiwa kujiunga na klabu ya China Jiangsu Suning kwa mkataba wa miaka mitatu utakaomfanya kulipwa £1m kwa wiki . ', 'Wiki iliopita mkufunzi wa Real Madrid Zinedine Zidane alisema kuwa Bale alikuwa anakaribia kuondoka Madrid baada ya kiwango chake cha mchezo kuzorota. ', 'Zidane aliongezea kwamba kuondoka kwake kutakuwa vyema kwa kila mtu. Bale alijiunga na miamba hiyo ya Uhispania  kwa dau lililovunja rekodi la £85m kutoka Tottenham 2013.', 'Amesalia na kandarasi ya miaka mitatu katika uwanja wa Bernabeu ambapo ameshinda mataji manne ya ligi ya mabingwa Ulaya , taji moja la la Liga, mataji matatu ya Uefa na mataji matatu ya klabu bora duniani. ', 'Alifunga magoli matatu , pamoja na penalti katika fainali nne za ligi ya mabingwa baada ya kushinda kombe hilo 2014, 2016, 2017 and 2018.', 'Hatahivyo majeraha yamemkwaza kuanzishwa mara 79 katika misimu yote minne akiichezea R Madrid.', 'Aliichezea Real mechi 42 msimu uliopita lakini alizomelewa na mashabiki wa nyumbani katika mechi kadhaa .', 'Kurudi kwa Zidane katika timu hiyo kulidaiwa kuwa habari mbaya na ajenti wa mshambuliaji huyo Jonathan Barnett, kwa kuwa raia huyo wa Ufaransa hakutaka kufanya kazi na Bale na wawili hao walitofautiana kuhusu mfumo wa kucheza.', ' Bale alimaliza msimu uliopita kama mchezaji wa ziada wakati Real Madrid ilIpoandikisha matokeo mabaya zaidi katika kipindi cha miaka 20 wakishindwa mara 12 na kupata pointi 68 na kuwa katika nafasi ya tatu - pointi 19 nyuma ya mabingwa Barcelona. ']	2
967	 SERIKALI imewachagua wanafunzi 1,674 kujiunga kidato cha tano baada ya awamu ya kwanza kukosa fursa hiyo. Awali, serikali ilitangaza kuwa wasichana wote waliofaulu kidato cha nne walichaguliwa kujiunga vyuo mbalimbali pamoja na kidato cha sita lakini wavulana 1,861 hawakuchaguliwa licha ya kuwa na sifa.Waziri wa Nchi, Ofisi ya Rais, Tawala za mikoa na Serikali za Mitaa (Tamisemi), Selemani Jafo ametangaza hayo leo, Jumatano (Agosti 28, 2019), jijini Dodoma huku akisema kuwa 187 wamekosa kwa kukosa uwiano katika tahasusi zao.	1
968	"Mshambuliaji wa Mabingwa watetezi wa Ligi kuu ya Vodacom Tanzania Bara Meddie Kagere amesema hakuna anachokihitaji Zaidi ya magoli. Kagere amesema hayo muda mfupi baada ya timu yake (Simba Sc) kuigaragaza singita United magoli 8 kwa 0 katika mchezo wa ligi kuu ulipigwa jiji Dar es Saalam. “Kama mshambuliaji, kila nafasi ninayoipata, lazima niitumie kwakuwa hakuna kinachohitajika kwangu zaidi ya magoli” amesema Kagere. Aidha katika mchezo huo Simba ilitawala mchezo kwa asilimia 71 huku Singida ikitawala mchezo kwa asilimi 29 tu, Simba alipiga mashuti ya kulenga lango 9 huku Singida wakipiga moja tu.   ""Kama mshambuliaji, kila nafasi ninayoipata, lazima niitumie kwakuwa hakuna kinachohitajika kwangu zaidi ya magoli"" – Mfungaji wa magoli manne ya Simba, Medie Kagere. FT: Simba SC 8-0 Singida United. #AzamSportsHD #LigiKuuTanzaniaBara #VodacomPremierLeague #VPLUpdates #VPL  @simbasctanzania @officialsingidaunitedfc @hajismanara @kidedeaiddy A post shared by  Azam Sports (@azamsports2) on Mar 11, 2020 at 10:03am PDT   "	2
969	BUDAKA, UGANDA MWANAUME mmoja mwenye umri wa miaka 50 kutoka Wilaya ya Budaka mashariki mwa Uganda, amemjeruhi mke wake vibaya baada ya mwanamke huyo kumchinja kuku aliyetakiwa kufanywa kitoweo wakati wa sikukuu ya Krismasi. Kwa mujibu wa gazeti la Daily Monitor, bwana huyo alimnunua kuku kwa Sh 15,000 za Uganda takribani shilingi za kitanzania 9400 akipanga kumchinja siku ya Krismasi, lakini kwa bahati mbaya mke wake aliamua kumchinja na kumuandaa siku ya Jumapili Disemba 15. Kwa mujibu wa katibu wa habari wa eneo hilo, Joseph Gadimba, baada ya mume kugundua kuwa kuku huyo hayupo tena, alimpiga mke wake na kumlaumu kwanini amemchinja bila ruhusa yake. Bw Gadimba amesema; ”alimpiga na kumchapa mke wake mara nyingi, huku akimuacha akipigania uhai wake. Kwasasa mwanamke huyo anatibiwa katika Kituo cha Afya cha Budaka, mashariki mwa Uganda. Wakazi wa eneo hilo walimtaka mwanaume huyo achukue majukuu yote yanayohusu matibabu ya mkewe ambayo alikubali kugharamia na kesi hiyo kutoripotiwa polisi. ”Pale mwanamke huyo atakapo pona, ndugu zake kutoka eneo la Kapyani-Kasasira katika wilaya ya Kibuku, wanatarajia kufanya kikao na mwanaume huyo kujua chanzo cha yeye kumpiga mtoto wao na kutatua kesi hiyo,” alisema Gadimba.	0
970	 Meneja wa NSSF Mkoa wa Singida, Magreth Mwaipeta aliyasema hayo juzi wakati wa semina kwa viongozi wa kikundi cha wachimbaji wa madini ya dhahabu cha Aminika Gold Mines cha Sambaru wilayani Ikungi.Alivitaja vikundi vilivyofaidika na mikopo hiyo kuwa ni VETA Singida (Sh milioni 500), Mtinko (Sh milioni 164), Amani Manyoni ( Sh milioni 223), Kumekucha - Itigi (Sh milioni 50), Tumaini Singida (Sh milioni 89) na Ndago – Iramba ( Sh milioni 500).Mwaipeta alisema kuwa mikopo hiyo ilitolewa kwa riba nafuu kwa vikundi hivyo sita wanachama wake waweze kujikwamua kiuchumi.Alisema kuwa vikundi hivyo vilipata mikopo hiyo baada ya kukidhi vigezo vya Shirika hilo, ikiwa ni pamoja na kuwa na amana za Chama asilimia hamsini; na kwamba kiwango cha chini kukopa ni Sh milioni 50 wakati kiwango cha juu ni shilingi bilioni moja tu.	5
971	Mchoraji James Gayo na katuni yake maarufu ya ‘Kingo’ anaongea kwa kifupi tu ‘Wanasiasa hawapendi kuchorwa….ila kazi ya sanaa si ya kudhihaki’,  hii ni baada ya kuulizwa; Je, viongozi wanachukuliaje akiwachora? katika mjadala wa ‘Sanaa katika kuleta mabadiliko’ ulioandaliwa na Kavazi ndani ya  jengo la Tume ya Taifa ya Sayansi na Teknolojia  (COSTECH)  jioni ya jana, Agosti 16. Mzee Gayo mchoraji maarufu ambaye kupitia katuni yake ya Kingo miaka nenda rudi anafahamika kama Mzee Kingo kwenye mjadala  akiwa na mwanamuziki Vitalis Maembe, muongozaji wa tukio na Mhadhiri wa UDSM, Dr. Vincensia Shule  pamoja na wadau wengine wakigusia jinsi sanaa  yao inavyochukuliwa pia wengineo kutojua nguvu yake katika kuleta mabadiliko, na pengine kuonekana chombo cha ukosoaji tu pasipo mazuri inayotenda kuwakilisha jamii. Mzee Gayo akieleza kuhusu masaibu au kutofautiana na viongozi wakihisi kawachora kwa kuwasema anadai kuwa, ‘Madhila hayakwepeki unaweza kujifungia ndani ukayapata pia’. Mzee Gayo alihimiza kuwa, wasanii ni sawa na madaktari na watu wengine. Kwenye jamii yapasa watu kuvumilia mtu anapotoa maoni yake. Kwenye suala la kubadilika kwa mtazamo au falsafa ya msanii anaeleza kwa kusema ‘Waliwahi kutuitaa kwa nia tuwafanyie kampeni chama fulani hivyo kisu kingepoteza makali’. Akamtolea mfano Mpoto, akisema,  ‘Kisu kinachopoteza makali’.  Akaenda mbali kwenye mabadiliko yenyewe  kwa kutoa ushauri kwa vijana sasa kwa kusema, ‘Vitu vinavyowateka vijana na watu wengi ni vitu vnavyowafanya wasifikiri. Kurukaruka tu, sio utu. Ni vizuri kufikiria msingi ya utu na tunavyoenenda kwa wasanii na jamii’  Akizungumzia kuhusu katuni yake kuwaweka wanawake wasikilizaji tu, Mzee Gayo alidai, zamani Kingo alikuwa na mtoto. Kingo inavyokuwa mbele na kuwaweka wasikilizaji wanawake si tatizo bali ni mtazamo wa Kingo. Kingo kuvaa suruali nyeupe ya mistari-mistari na tisheti nyeupe na mara chache kuvaa suti, Mzee Gayo alidai kuwa Kingo atabadilika ikiwa kuna sababu maalum ya kubadilishwa. Mzee Gayo aliyechora Kingo kwa miaka 39, Anadai kuwa ‘Wakati naanza kulikuwa na gazeti moja tu la Uhuru, na mchoraji alikuwa Christian Gregory wa miaka ya 60’. Mzee Gayo aligusia kwanini katuni zake huwa hazisemi. Alijibu kuwa ‘Kikwazo kilikuwa ni lugha kufikia mataifa mengine nikaona maneno si ya muhimu sana. Halikuwa wazo langu ila tulikuwa tunashirikiana na wachoraji wa Finland’. ‘Ilikuwa ngumu pia kuwashawishi wahariri. Lakini nilipoanza, ikaja ikakubalika. Ikaenda mpaka Uganda, Kenya, Zambia, Namibia na kwingineko’. Anaeleza mzee Gayo James Gayo maarufu kama mzee Kingo anasema kuwa, hapa nyumbani anachora kwenye magazeti dada ya Mwananchi na The Citizen,  Zambia gazeti la Daily Mail, Kenya anatoa kwenye gazeti la Nairobi star, Bukedde na New Vision nchini Uganda. Lengo lake ilikuwa ni urahisi wa mataifa mengine yasome. Alidai msomi huyo aliyetunukiwa diploma ya katika ubunifu na uchoraji miaka ya 1980. Sunday Temba, msanii na mwanahabari kwenye soga hizo na wasanii alimchokoza Gayo kwa kumuliza masaibu aliyopata Vitalis Maembe kwa anaongea lakini kwake vipi haongei ikiwa mtu anajistukia mwenyewe hasa kiongozi? James Gayo aliyekulia na kusomea mkoani Mwanza akajibu kwa kusema,  ‘Neno kuleta mabadiliko halikwepo, editorial policy na hali ya siasa ilifanya nisikae sana kwenye misuguano. Waziri kama Makweta unaweza usimsikie kwa miaka minne enzi zetu. Lakini magazeti mengi yalipoanza na kuwepo kwa vyama vya upinzani ndio tukaanza kuchora sana’. ‘Fear (woga) si kwa wasanii au wenye magazeti ila censorship (kuthibitiwa) ni kubwa. Nilifuatwa mara mbili mara tatu nikiambiwa hii ulimaanisha nini. Hakuna msanii wa kuchora ambaye hajaitwa. Na wahariri wamekuwa waoga hiyo ipo’. Kavazi la Mwalimu Nyerere (Nyerere Resource Centre) ni kituo huru kinachoendesha mijadala mbalimbali ya kijamii katika nyanya zote kilichoanzishwa ndani ya Tume ya Taifa ya Sayansi na Teknolojia  (COSTECH)  mwaka 2015 kikiwa na lengo la kuhifadhi nyaraka zilizokusanywa na waandishi wa Bayografia ya Mwalimu Nyerere ili zitumike na watafiti wengine.    	4
972	 UFARANSA imesema ina imani kubwa na safari ya Tanzania kwenda kwenye uchumi wa kati kupitia viwanda mwaka 2025 kutokana na kasi ya ukuaji wa uchumi wake.Akizungumza na waandishi wa habari jana Dar es Salaam, Balozi wa nchi hiyo hapa nchini, Frederic Clavier alisema kutokana na hali hiyo wawekezaji wa Ufaransa wameona haja ya kuja Tanzania.“Ufaransa ina imani kubwa na maendeleo ya Tanzania na kampuni za Kifaransa hazina mashaka katika kuja kuwekeza hapa na kufanya biashara na Watanzania kila zinapokotokeza fursa hizo,” amesema Balozi Clavier.Alisema biashara kati ya nchi hizo mbili imeongezeka kwa asilimia 30 kwa mwaka jana sawa na dola za Marekani 200.Balozi Clavier alisema katika kuisaidia Tanzania kukuza uchumi wake na pia kuimarisha ushirikiano, jumuiya ya wafanyabiashara Tanzania na wa Ufaransa wanatarajiwa kukutana hivi karibuni.Kwa upande mwingine, alisema Shirika la Maendeleo la nchi hiyo (AFD) limeahidi kuongeza misaada yake kwa Tanzania mpaka kufikia dola milioni 110 katika miradi ya maendeleo katika sekta ya maji, usafirishaji na umeme pamoja na ahadi nyingine ya dola milioni 23.	5
973	JANETH MUSHI -ARUSHA MWANAFUNZI wa awali katika Shule ya Msingi Themi iliyopo jijini Arusha, Nadia Said (6), amekutwa amefariki, baada ya kupotea kwa muda wa siku mbili. Taarifa iliyotolewa na Kamanda wa Polisi Mkoa wa Arusha, Salum Hamduni, ilieleza kuwa mwili wa mwanafunzi huyo ulikutwa jana Julai 13, saa mbili asubuhi katika eneo la Old Polisi Line, Themi. Alisema mwanafunzi huyo aliyekuwa mkazi wa Mtaa wa Jamhuri, alikuwa akiwa amefariki katika shamba la mahindi huku mwili wake ukiwa umelala chali. Alisema wazazi wa marehemu walidai mtoto huyo alipotea siku ya jumamosi jioni, Julai 11 na walianza juhudi za kumtafuta kwa kutoa taarifa sehemu mbalimbali. “Aidha uchunguzi wa kina unaendelea ili kubaini chanzo halisi cha tukio hili mwili wa marehemu umehifadhiwa katika Hospitali ya Mount Meru kwa uchunguzi zaidi wa daktari. “Tunatoa wito kwa wananchi kuendelea kuwa watulivu katima kipindi hiki ambapo jeshi la polisi kwa kushirikiana na vyombo vingine vya dola tunaendelea na uchunguzi. Hatua za kisheria zitachukuliwa kwa yeyote atakayebainika kuhusika na tukio hili,” alisema Hamduni	1
974	 Aidha, serikali imeshauriwa kuangalia upya utaratibu wa kutoa misamaha ya kodi, hasa kwa kampuni kubwa zisizohitaji msamaha huo, kuwezesha kuongeza pato la Taifa kama Watanzania wanavyobanwa kulipa kodi katika mataifa ya nje waliomo.Hayo yalisemwa juzi na Mjumbe Kadari Singo, wakati akichangia mjadala wa Rasimu ya Katiba kuhusu Sura ya Kwanza na ya Sita.Akitoa mifano ya mataifa mengine, Singo alisema ripoti ya fedha ya mwezi wa pili mwaka huu ya Benki Kuu ya Tanzania (BoT), inaonesha kuwa Kenya inaingiza Dola za Marekani bilioni 1.7 kwa mwaka kutoka kwa Wakenya waliopo nje ya nchi hiyo.“Nigeria diaspora inaingiza Dola za Marekani bilioni 21 ambayo kwa hapa nchini, kiasi hicho cha fedha kinaendesha Wizara ya Tawala za Mikoa na Serikali za Mitaa (Tamisemi) kwa miaka mitatu. Uganda zinaingia dola za Marekani milioni 910 na China ni dola za Marekani bilioni 60 kwa mwaka,” alisema Singo.Alisema Tanzania Diaspora inaingiza dola za Marekani milioni 10 hadi 37 kwa mwaka na kuwataka Watanzania kutopuuza raia walioko nje ya nchi, kwani wanaweza kuchangia kwa kiasi kikubwa katika kukuza uchumi.Singo alisema katika kuchangia katika pato la taifa, Uganda diaspora inachangia asilimia 4.3 wakati Lesotho inachangia asilimia 34.Alilitaka Taifa kufikiria kwa kina kuhusu uraia pacha na kueleza kuwa Tanzania ni moja ya nchi saba pekee Afrika, zinazokataa uraia huo.“Tusiwe wavivu kufikiria kuhusu uraia pacha, haki ya kuzaliwa kwa raia wa Tanzania walioko nje ni ya muhimu, viongozi wa Kitaifa wakija huko tuliko, tunawapokea na kuwazunguka kwa mazungumzo, leo tukija nyumbani tunaambiwa tumekimbia nchi, si kweli,” alisema Singo.HabarzotenaGloriTesha	5
975	 AWAMU ya pili ya ujenzi wa reli ya kisasa kwa kiwango cha kimataifa kwa kipande cha Morogoro - Makutupora, imeanza kwa kasi huku nguvu ikielekezwa katika sehemu korofi , hasa zenye athari za mara kwa mara nyakati za mvua katika baadhi ya maeneo ya mikoa ya Morogoro na Dodoma.Mkoani Morogoro, maeneo korofi yapo zaidi wilayani Kilosa katika Mto Mkondoa unaoathiri miundombinu, makazi na hata mashamba ya watu, wakati kwa upande wa Dodoma, athari za mara kwa mara katika eneo la Gulwe, wilayani Mpwapwa.Umbali kati ya maeneo hayo `sugu’ mawili ni takribani kilometa 83. Akizungumza wakati wa ukaguzi wa awamu ya pili ya mradi huo jana, Meneja wa Mradi wa reli ya kisasa ya SGR kwa kipande cha Morogoro-Makutupora, Faustine Kataraia alisema kutokana na jiografia ya maeneo hayo, maeneo yenye milima yatachongwa, mengine kutengenezwa mahandaki ili kuruhusu reli kupita ndani ya milima kwa umbali wa takribani kilometa moja.“Kama hapa Kilosa, athari za Mto Mkondoa zinafahamika na mara nyingi ziliharibu miundombinu ya reli kiasi cha kufanya nyakati za mvua safari ziahirishwe mara kwa mara. “Sasa, kwa mradi huu mpya na wa kimataifa wa reli ya kisasa ya SGR, athari za mafuriko zitabaki kuwa historia kwani reli zitapitishwa mbali na Mto Mkondoa ambao ni moja ya sehemu korofi sana, ni eneo kama la kilometa 83 kati ya Kilosa na Gulwe, wilayani Mpwapwa.“Hivyo njia ya reli itahamia milimani na hii inamaanisha kwamba tutakuwa na madaraja makubwa, ya kawaida, makalavati, lakini pia tutakuwa na tunnels (mahandaki) kama nne. Hizi tunnels zitakazokuwepo zitakuwa na urefu wa jumla ya kilometa 2.7, lakini refu zaidi litakuwa na takribani meta zaidi ya 800 hadi 900, yaani karibu kilometa moja, hii itatobolewa chini ya mlima na kuibukia katika daraja la juu linalopita katika mto Mkondoa kwa umbali wa kilometa moja na kuingia tena katika mlima mwingine,” alisema.Mhandisi huyo mkongwe alisema tayari kazi za kuchoronga milima hiyo na usanifu mwingine zinaendelea. Kazi nyingine zinazoendelea katika mradi huo uliofikia asilimia 4.5 tangu ukabidhiwe kwa mkandarasi, kampuni ya Yapi Merkezi ya Uturuki Februari mwaka huu, ni pamoja na kusafisha eneo la ujenzi, kukata udongo usiohitajika na kujaza vifusi, uthamini wa maeneo yatakayopisha mradi na kadhalika.Aidha, mkandarasi ambaye pia anafanya kazi hiyo katika kipande cha Dar es Salaam- Morogoro kilichokamilika kwa zaidi ya asilimia 36, ikiwa ni pamoja na kutandaza mataruma na reli, anaendelea kuongeza vifaa vya kazi na wafanyakazi katika mradi wa awamu ya pili unaotarajiwa kukamilika ndani ya miezi 36 kuanzia Februari mwaka huu.Mitambo ya kusaga mawe kwa ajili ya kokoto imeshafungwa katika eneo la Kimambila, wilayani Mvomero na ina uwezo wa kuzalisha tani 300 za kokoto kwa saa. Dhamira ya mkandarasi ya kufanya kazi usiku na mchana ili zipatikane tani 6,000 kila siku. “Pia kwa sababu reli yetu itatumia umeme, unafanyika ujenzi wa njia maalumu ya umeme kwa ajili ya mradi.Upande wa Morogoro – Makutupora kutakuwa na vituo saba vya kupozea umeme utakaopozwa kutoka Kilovoti 220 hadi kilovoti 25,” alisema Kataraia. Kati ya Morogoro na Makutupora kunatarajiwa kuwa na stesheni za Mkata, Kilosa, Kidete, Igandu, Dodoma Mjini, Bahi na Makutupora. Awamu ya pili ya mradi itakuwa na jumla ya kilometa 336 za njia kuu na kilometa 86 za njia ya kupishania treni, jumla yote ni kilometa 422.Hizi zikiunganishwa na jumla kilometa 300 za awamu ya kwanza kati ya Dar es Salaam na Morogoro, awamu hizi mbili zitakuwa na jumla ya kilometa 722. Mradi huo uliogawanywa katika vipande vitano, hadi kukamilika unatarajiwa kuwa wa kilometa 1,219 kutoka Dar es Salaam hadi Mwanza. kipande cha kwanza ni kutoka Dar es Salaam hadi Morogoro kitakachogharimu Sh trilioni 2.7.“Kipande kingine ni kutoka Morogoro hadi Makutupora chenye urefu wa kilometa 422 ambacho kitagharimu Sh trilioni 4.4, Makutupora hadi Tabora kilometa 376.5, Tabora hadi Isaka kilometa 162.5 na Isaka hadi Mwanza kilometa 311.25,” anafafanua Mkurugenzi Mkuu wa TRC, Masanja Kadogosa na kwamba awamu ya kwanza ya mradi huo wa reli kutoka Dar es Salaam hadi Makutupora unagharimu Sh trilioni 7.1.Akiweka jiwe la msingi la ujenzi wa mradi huo Aprili mwaka huu, Rais Magufuli alisema ili nchi yoyote iweze kujitegemea, ina wajibu wa kumiliki vitu muhimu kama reli, bandari, nishati, barabara, mawasiliano na vingine. Aliongeza kuwa, ujenzi wa reli ya kisasa utaongeza tija na ufanisi katika usafiri wa reli nchini kwani utarahisisha usafirishaji wa mizigo na abiria.Mathalani, safari kati ya Dar es Salaam na Mwanza inayotumia saa 36 kwa usafiri wa reli ya kawaida, sasa itapungua mara nne na kufikia saa 7 hadi 9 tu. Dar es Salaam na Morogoro safari yake itakuwa chini ya saa 1:30 wakati kwenda Dodoma hazitazidi saa 3. Kwa upande wa biashara, inatarajiwa kuimarisha biashara kati ya Tanzania na nchi jirani za Burundi, Jamhuri ya Kidemokrasia ya Kongo (DRC), Rwanda, Uganda, Zambia na kadhalika ambazo hazina bahari, hivyo kutegemea kusafirisha mizigo kupitia bandari ya Dar es Salaam.Treni za mizigo zinatarajiwa kubeba tani milioni 17 kwa mwaka. Hii, si tu itapunguza uharibifu wa barabara kutokana na malori ya mizigo, lakini itaongeza pia kasi ya biashara nchini na nchi za jirani pia. Reli ya kisasa ya Tanzania itakuwa na kasi ya kilometa 160 kwa saa, hivyo kuifanya kuwa ya aina yake kwa reli za masafa marefu barani Afrika.Ni ya mizigo na abiria na ina urefu wa kilomita zaidi ya 722 pamoja na njia za kupishania kutoka Dar es Salaam –Morogoro mpaka Dodoma ukitoa njia za kupishania ni zaidi ya kilomita 500 kutoka Dar es Salaam – Dodoma huku ikiwa ni ya mizigo na abiria”. Katika nchi tisa zenye miradi ya SGR barani Afrika, Afrika Kusini, Morocco na Tunisia wamejenga reli ambazo ni fupi zenye urefu wa kilomita 80 mpaka 100 zina kasi kubwa ambayo ni kilomita 200 kwa saa zikiwa treni maalumu kwa abiria tu.	1
976	Teresia Mhagama-Tabora SERIKALI imezindua mpango wa matumizi bora ya ardhi kwa vijiji, wilaya na mikoa itakayopitiwa na Mradi wa Bomba la Mafuta Ghafi la Afrika Mashariki (EACOP), ikiwa ni hatua nyingine katika utekelezaji wa mradi huo. Mpango huo umezinduliwa katika Kijiji cha Sojo wilayani Nzega mkoani Tabora juzi na Waziri wa Ardhi, Nyumba na Maendeleo ya Makazi, William Lukuvi aliyeambatana na Naibu Waziri wa Nishati, Subira Mgalu pamoja na Mkuu wa Mkoa wa Tabora, Aggrey Mwanry na Meneja Mradi wa EACOP, Mantin Tiffen. Akizungumza na wananchi wa Sojo, Waziri Lukuvi alisema  mpango huo wa matumizi ya ardhi unahusisha mikoa nane, wilaya 24 na vijiji 226 ambapo vijiji 30 vipo katika Mkoa wa Tabora. “Mpango huu unazinduliwa katika Kijiji cha Sojo kwa niaba ya vijiji vyote nchini kwa kuwa hapa Sojo ndipo patakuwa na kituo kikubwa cha kutoa huduma katika mradi wa  bomba la mafuta kuliko vituo vingine, kwani kutakuwa na  kambi kuu na kiwanda cha kutayarisha mabomba yatakayotumika kusafirisha mafuta kitajengwa hapa,” alisema Lukuvi. Katika hatua nyingine, Waziri Lukuvi alitoa onyo kwa wavamizi wa ardhi iliyotengwa kwa ajili ya mradi huo kuwa tayari mkuza wote ulishapigwa picha za anga, hivyo fidia itatolewa kwa wananchi wanaostahili tu. Kwa upande wake, Naibu Waziri wa Nishati, Subira Mgalu, alisema kazi za mradi wa EACOP zilizopangwa kufanyika katika kijiji hicho, zina uwekezaji wa Sh bilioni 600 na matarajio ni kuwa kazi hizo zitaanza Septemba mwaka huu. Alisema kutakuwa na ajira zitakazozalishwa, hivyo alitoa wito kwa wananchi  kuchangamkia fursa zitakazojitokeza kutokana na uwekezaji huo. “Mpaka sasa mradi wa Bomba la Mafuta Ghafi umeshatoa ajira zaidi ya 200 na matarajio ni kuwa utaendelea kutoa ajira zaidi kwa Watanzania,” alisema Mgalu. Kuhusu umeme, alieleza kuwa Wizara iko katika mpango wa kusambaza umeme kwenye vijiji vyote vinavyopitiwa na mkuza huo kwa gharama ya Shilingi elfu 27,000 tu ili kuweka mazingira wezeshi ya kutekeleza mradi husika. Kwa upande wake, Mratibu wa Mradi wa Bomba la Mafuta kutoka Tanzania, Salum Mnuna, alisema Rais Dk. John Magufuli amefanya jitihada mbalimbali zilizowezesha mradi huo kuanza kutekelezwa nchini, hivyo ni muhimu kwa wananchi wakafanya bidii kuchangamkia fursa zinazotokana na mradi.	1
977	Na THERESIA GASPER-DAR ES SALAAM RAIS wa Jamhuri ya Muungano wa Tanzania, Dk. John Magufuli, amesema viongozi wa michezo walikuwa wa hovyo katika kipindi fulani, hali iliyofanya Shirikisho la Kimataifa la Soka la Kimataifa (FIFA) kusitisha  kutoa fedha kutokana na matumizi mabaya. Dk. Magufuli alitoa kauli hiyo jana, Ikulu, jijini Dar es Salaam, alipokutana na wachezaji wa Stars na viongozi wa Shirikisho la SokaTanzania (TFF), akiwamo Rais Wallace Karia. Magufuli alisema viongozi wa michezo  wengi wamekuwa wezi,  ndiyo maana Rais wa Shirikisho la Soka, Karia alisema kuwa FIFA walikataa kutoa fedha ambazo zilitakiwa kutolewa kwa maendeleo ya soka kutokana na kubainika kwa  matumizi mabaya ya zile walizokuwa wanatoa. “Viongozi wengi wa michezo katika kipindi fulani walikuwa ni wa hovyo na ndiyo maana nilipoingia madarakani nilisema hawa wanaohusika na rushwa hata kama ipo kwenye michezo, lazima wapelekwe mahakamani ili wakajifunze dhambi ya kula fedha za watu,” alifafanua Magufuli. “Mtu anahangaika sana kuomba nafasi ya uongozi kwa  kuhonga, lakini wakishapata wanaenda kurudisha zile fedha walizotoa,” alisema. Alisema  hali hiyo, imechangia kuwakatisha  tamaa wachezaji  na kushindwa  kujituma katika kufanya kazi yao ya kucheza, hasa wanapowaona viongozi wao wanavyotumbua fedha zinazopatikana na jasho la wachezaji. Magufuli alisema kwa kitendo hicho, Tanzania imekosa fedha dola laki tatu kutoka FIFA kwa sababu ya rushwa wakati nchini nyingine wanaendelea kupewa. “Matumizi mabaya ya fedha hayafanywi na viongozi wa michezo tu, hata kwenye klabu ni hivyo hivyo, nazungumza kwa dhati vitu hivi vimekuwa vikiwakatisha tamaa Watanzania,” alisema. Magufuli aliwataka Waziri wa Habari, Utamaduni, Sanaa na Michezo, Dk. Harrison Mwakyembe na Mwenyekiti wa Baraza la Michezo Tanzania (BMT), Leodger Tenga, wawe wakali kwa watu wanaotumia fedha za michezo. Alisema lazima waimarishe namna ya kutengeneza fedha hata katika makusanyo ya viwanjani kwa kuhakikisha kila uwanja unatumia tiketi za kielektroniki ambayo Serikali kupata kodi vizuri. Akikumbushia kichapo cha Cape Verde, Magufuli alisema ni aibu kwa Tanzania kushindwa kupata wachezaji 11 watakaoweza kuleta kombe la Afrika nyumbani, hali inayomsononesha kila mara. Alisema Watanzani wengi wamekata tamaa kutokana na matokeo mabaya na ndiyo maana wengi wao wanashabikia soka la nje kuliko hapa nyumbani. “Mheshimiwa Waziri alipokuwa akishughulikia kutafuta ndege, mimi nilikuwa katika hatua za mwisho za kutoa ndege bure, lakini nikapata taarifa kuwa uwanja wa huko ni mdogo, nilipoanza kufuatilia mchezo dakika chache tu mmeshafungwa, nikasema ni nafuu  uwanja umekuwa mfupi na ndege yangu sikutoa. “Sikutoa ndege ya Serikali ya Tanzania kupeleka watu ambao walifungwa dakika za mwanzo tu halafu wakamalizia na dina ya bao moja, inasikitisha sana. “Machungu ninayoyapata mimi ndiyo wanayopata  Watanzania, tangu mwaka 1980, hatujafanikiwa kufika tena fainali  za Afrika, cha ajabu, mnaitwa bungeni wanawapa viburi kwa kuwapongeza kwa vikombe vya ajabu ajabu, lakini ukweli  kimchezo hatufai,” alisema. Alifikiria kuweka wanajeshi kucheza Taifa Stars “Nilipoingia madarakani nilianza kufikiria kama timu zote hazifanikiwi labda nichukue timu ya wanajeshi, ambao kazi yao iwe ni mpira kuanzia asubuhi hadi jioni bila kufanya mazoezi mengine.” Alisema mwelekeo wa Taifa Stars umeanza kumpa matumaini na hasa walipopata kocha mkuu, raia wa Nigeria, Emmanuel Amunike, kwani wakati anachezea timu yake ya Nigeria alikuwa ni mchezaji mzuri. “Siku zote tumekuwa tukichukua makocha wa nchi nyingine za Ulaya,  labda tutakapokuwa na kocha mweusi atakuwa wa tofauti na machungu kwa sababu na yeye ni Mwafrika,” alisema. Alisema timu hiyo ilivyofungwa mabao matatu ugenini ilimnyong’onyesha, lakini walivyowafunga nyumbani   mabao 2-0, hakufurahia sana, kwa sababu kulikuwa na deni la bao moja. Magufuli alisema anahitaji kuona mchezo dhidi ya Lesotho wakishinda ana matumaini michezo mingine iliyobaki watashinda. “Huu ndio muda wa kubadilika, Amunike yupo hapa, nawaomba wachezaji tuichukue hii kama vita na viongozi wa michezo msiingilie majukumu ya kocha katika kupanga kikosi ili lawama iwe inaenda kwake,” alisema. Wachezaji watakiwa kuacha uhuni Aliwataka wachezaji kuacha kujihusisha na mambo ya ulevi na uhuni, ili kuwa na wachezaji wazuri, kwani yanawafanya washindwe kupata mabao. Achangia Taifa Stars milioni 50  Rais aliahidi kutoa Sh milioni 50  kwa maandalizi ya mechi ya Lesotho na kusema  zitumike kwa watu  wanaohusika. “Hili nawaambia ndugu zangu, mmeingia kwenye mkataba wa ajabu, si mmekubali kuja hapa, nitafuatilia kweli na hii hela milioni hamsini nitajua mpaka senti tano imeliwa wapi na ole wako uile, siwezi kutoa hela milioni hamsini ya walipa kodi niwalipe halafu iwapeleke watu wengine wakachezee tu. “Nataka ikatumike kwenye matumizi ya hawa vijana, wakacheze kweli kama ni kula, mpaka msuli unenepe kama kiazi, ale mguu uwe mkubwa akafunge magoli. “Lesotho nayo ikatufunge? Itakuwa ni aibu, nitajuta kwa nini nilikuja kuwaona kwa sababu watatoka pale na kusema Magufuli amewapa mkosi  wale vijana, wamepigwa 10, nawaambia siriasi, kufungwa ni aibu mno,” alisisitiza Magufuli. Ataka Usimba na Uyanga usiwepo Stars Magufuli aliwataka wachezaji Taifa Stars wanapokutana kuwa kitu kimoja na si kuangalia timu wanazochezea bila kujali Simba, Yanga au Azam. Alisema Taifa Stars wamepata bahati kufundishwa na kocha ambaye ana historia nzuri katika mpira, hivyo  aliwataka viongozi  kuhakikisha wanaongoza vizuri ili waweze kuandika historia. Atoa kipaumbele kwa wachezaji wa ndani  “Tusiwategemee wachezaji wanaocheza kwenye klabu za nje, kwa sababu wakati mwingine wanakuwa hawajajua muunganiko wa timu na hawa waliopo, kwani wanawakuta wenzao wameshafanya mazoezi, ila kwa sababu ya jina la mchezaji wanafikiri yeye ndio ataweza kushinda tu. “Ila si vibaya kuwatumia kwa sababu Mbwana Samatta alifunga bao, lakini ni vema wawe wanawahi mapema ili wazoeane na timu, kwani tunataka ushindi, kamwe tusishindwe tena, hivyo nawatakia kila la heri.  	2
978	 MGOMBEA Ubunge wa Jimbo la Monduli kwa tiketi ya Chama Cha Mapinduzi (CCM), Julius Kalanga amemtaka Waziri Mkuu mstaafu, Edward Lowassa asimdharau kwa sababu ya umasikini.Amesema anamwachia Mungu kwani ndiye atahukumu kwani alimtii Lowassa kama baba yake alipokuwa Chama cha Demokrasia na Maendeleo (Chadema) lakini anashangaa sasa anamtukana yeye ni maskini.Kalanga amesema hayo eneo la Mto wa Mbu wakati alipokuwa akiomba kura ili awe mbunge wa jimbo hilo kwa tiketi ya CCM baada ya awali kuchaguliwa kuongoza jimbo hilo kuanzia mwaka 2015 kabla ya kujiuzulu hivi karibuni na kuhamia chama tawala ambako anawania kurejea tena bungeni.Alisema anamshangaa Lowassa kwa kudai kuwa amekopa benki zaidi ya shilingi milioni 600 na kuwa anadaiwa akisisitiza kwamba kudaiwa ni jambo la kawaida na kamwe nyumba yake haiwezi kuuzwa.“Namwambia Lowassa hata kama mimi masikini, asinidharau. Mimi ni maskini, lakini dharau sitaki na kwa haya aliyosema hapa Mto wa Mbu namwachia Mungu na nyie wazee wa mila nawaachia mtajua nini la kufanya,” amesema na kuongeza Lowassa si rais wala hana serikali hivyo hawezi kumfuata amsaidie.Awali Mbunge wa Geita Vijijini, Joseph Kasheku maarufu Msukuma, alisema CCM ‘haibipu,’ huku naye akimshangaa Lowassa kwa kusema Kalanga anadaiwa akihoji unawezaje kuwa tajiri bila kukopa.“Kwa nini mwanaume aweke gundi mdomoni kwa sababu ya kumfurahisha mwenzie..nawaambia hivi unakaa kwenye eneo ambalo ng’ombe wanataka kuondolewa halafu wewe unafunga mdomo.“Nawaomba Wana-Monduli mtoke kwenye magunia kaeni kwenye eneo safi ili muwe na dagaa bora kwani Lowassa anatembelea gari la serikali na analipwa mshahara na serikali kwa nini huyo Lowassa anawaambia lindeni kura kwa rungu wakati yeye yupo Dar es Salaam. Kwa nini hilo rungu lisimlinde huko kwake Dar es Salaam,” amehoji.	1
979	Na Mwandishi Wetu-Dar es Salaam  WAZIRI wa Viwanda, Biashara na Uwekezaji , Charles Mwijage amesema ili kufanikisha mpango wa uchumi wa viwanda katika kipindi cha miaka mitano ijayo ni vyema Watanzania kuongeza ubunifu na kuutunza. Mwijage aliyasema hayo mwishoni mwa wiki jijini Dar es Salaam, wakati akifungua semina ya siku mbili iliyoandaliwa na Shirika la Kusimamia Mali za Ubunifu la Kanda ya Afrika(ARIPO) na kuwashirikisha wadau mbalimbali kutoka mashirika, vyuo na taasisi za Serikali. Alisema mkutano huo ni mkubwa kwa Tanzania ikiwa ni wenyeji na kwamba umefanyika wakati mwafaka kwa kuwa nchi ipo kwenye mpango wa miaka mitano kujenga uchumi wa viwanda ili kuchochea ukuaji wa viwanda. “Ubunifu lazima ulindwe kwani usipolindwa unaweza ukabuni na kutengeneza kitu saa sita mchana wengine wakawa wameshakopi huku wewe ukiwa umetumia muda mwingi na gharama za kubuni bidhaa husika,’’alisema Mwijage. Alisema ni vyema watanzania kuwa wabunifu na kuutunza ubunifu wao ili kutengeneza ajira nyingi kupitia sekta hiyo na kuzalisha  faida. Alisema, katika semina hiyo wataalamu watawaelewesha wadau masuala ya ubunifu na jinsi ya kuutunza ubunifu wao ambapo walengwa ni makampuni madogo, wazalishaji wa mbegu na mimea, watu wa utamaduni na watunzi lengo likiwa ni kuwasaidia kufanya uzalishaji wa ubunifu wao kwa tija kwa kuwa na milki. Hata hivyo aliwataka watendaji wa Chama cha Hakimiliki Tanzania(COSOTA), Wakala wa Usajili wa Biashara na Leseni(BRELA) pamoja na Ofisi ya Msajili wa Hakimiliki za Wagunduzi wa aina Mpya za Mbegu za Mimea(PBRO)  kufanya vizuri zaidi ili nchi ipate faida na kutengeneza ajira nyingi kupitia sekta ya ubunifu. Kwa upande wake Kaimu Msajili wa  Hakimiliki za Wagunduzi wa aina mpya za mbegu za mimea (PBRO) ,kutoka Wizara ya Kilimo Mifugo na Uvuvi, Joyce Mosile alisema ni vyema wagunduzi wa mbegu kuendelea kugundua mbegu bora ambazo zitaendana na mabadiliko ya tabia nchi yaliyopo kwa sasa. Alisema ni vyema kuhakikisha kwanza kunawekwa nguvu milki bunifu hasa kwa wabunifu wa aina mpya za mbegu ili kupata mbegu bora za mimea na kupata chakula ili na kuviwezesha  viwanda kupata malighafi za kutosha. Alisema tayari kwa sasa wanajumla ya maombi ya mbegu 76 kati ya hizo 73 tayari zilishapatiwa hakimiliki huku akiwataka watafiti na wagunduzi wengine kuendelea kutafiti. Naye Ofisa Mtendaji Mkuu wa Chama cha Hakimiliki Tanzania (COSOTA), Doreen Sinare alisema  ni vyema wabunifu wote wakaingia katika mpango wa Hakimiliki ili uweze kuwasaidia kazi zao zisiweze kuibiwa na mtu mwingine kwa kuwa teknolojia ya sasa imekuwa zaidi.	1
980	NA CHRISTOPHER MSEKENA WASANII mbalimbali waliopo visiwani Zanzibar wameonyesha kuguswa na hali ya Zanzibar, huku wakiwataka mashabiki wao wanaoishi visiwani humo wawe watulivu kipindi hiki cha mgogoro wa kisiasa visiwani humo. Wasanii hao waliliambia MTANZANIA kwa nyakati tofauti kwamba wameguswa na mgogoro huo, hivyo mashabiki wao hawatakiwi kuwa na papara kwa kuwa mgogoro huo unafanyiwa kazi na utapatiwa ufumbuzi. Msanii Ally Ramadhan ‘AT’ alisema nchi nyingi huwa zinaingia kwenye machafuko kipindi cha uchaguzi, lakini Zanzibar ni tofauti kwa kuwa viongozi wameshafanya jitihada za kutatua mgogoro huo. “Kwetu Zanzibar tunasifika kwa utu, ukarimu na ubinadamu, hivyo ili dunia ijue kuwa sisi siyo watu wa fujo, nawasihi wananchi wenzangu tuwe watulivu na tuache mamlaka husika wamalize mgogoro huu kwa amani ili tuendelee na shughuli zetu kama kawaida,” alisema AT. Wasanii wengine waliowaasa mashabiki wao wawe watulivu ni Jamila Abdallah ‘Baby Jay’ na Rico Single.	4
981	NA JENNIFER ULLEMBO, DAR ES SALAAM KOCHA Mkuu wa mabingwa watetezi wa Ligi Kuu Tanzania Bara, Yanga, Hans Van der Pluijm, amesema hafikirii kuwa kupata mabao mengi katika mechi ndiyo kufanya vizuri, yeye anachokiangalia na kukiamini katika kikosi chake ni ubora, hata kama  watashinda moja kila mechi. Yanga ilifanikiwa kuibuka na ushindi wa bao 3-0 dhidi ya Tanzania Prisons katika mchezo wa ligi uliyochezwa juzi Uwanja wa Taifa jijini Dar es Salaam. Akizungumza na MTANZANIA jana, Pluijm alisema furaha yake ni kuona kikosi chake kikiingia uwanjani na kufanya vizuri hata wakipata idadi ndogo ya mabao lakini kimeonyesha ubora huo ni ushindi tosha. “Ninachokipa kipaumbele kwangu ni kiwango cha soka wanachoonyesha wachezaji wangu uwanjani, sifikirii kuwa kupata mabao mengi ndiyo kufanya vizuri au kuwa na kikosi bora. “Nitafurahi kama tutashinda kila mechi, siyo lazima tupate mabao mengi ndiyo watu waone tumefanya kitu uwanjani,” alisema Pluijm. Yanga imejikita kileleni mwa ligi ikiwa na pointi sita, sawa na Azam FC, Simba, Mtibwa Sugar na Majimaji, ambapo timu hizo zinatofautiana kwa idadi ya mabao. Kikosi hicho kilianza na ushindi wa mabao 2-0 dhidi ya Coastal Union ya Tanga katika mchezo wa kwanza  msimu huu, ambapo katika mechi inayofuata itavaana na JKT Ruvu Uwanja wa Taifa.	2
982	 Na Florence Sanawa, Mtwara  Mamlaka ya Majisafi na Usafi wa Mazingira Mtwara Mjini (MTUWASA), imeanzisha utaratibu mpya ya kulipia madeni yake kwa njia ya elektroniki kupitia mtandao wa simu za mkononi (NMB Mobile) ili kurahisisha ukusanyaji madeni katika Manispaa ya Mtwara Mikindani. Akizungumza na na waandishi wa habari Ofisa Biashara wa MTUWASA, Judith Namwereni amesema ukusanyaji huo kwa njia ya kielektroniki utaongeza hamasa kwa watu wengi kutumia huduma hiyo. “Wateja wetu ni wengi ndiyo maana tumefanya mazungumzo na benki hii ili kurahisisha ukusanyaji wa mapato hata ukiangalia watumiaji wa benki kwa sasa ni wengi kwa hiyo ili kuwapunguzia safari ya kuja kulipa ofisini sasa wanaweza kulipia kupitia simu zao za kiganjani huduma hii inaenda na wakati na iko kidigitali zaidi. “Wako watu wanatumia maji hadi miezi sita bila kulipa huenda ikawa umbali sasa tumerahisisha ili kupunguza mlundikano wa madeni uliokuwepo waone umuhimu wa kulipia huduma ya maji wanayopata kupitia mamlaka hii,” amesema. Kwa upande wake Meneja Uhusiano wa Benki ya NMB, Kanda ya Kusini, Haji Msingwa amesema kutokana na idadi kubwa ya Watanzania kutumia simu za mkononi itaongeza hamasa kwa wateja wa mamlaka hiyo kulipia maji kupitia NMB mobile. “Tumejipanga kuhakikisha kila kijiji na kata anakuwapo Wakala wa NMB Mobile ili kurahisisha watumiaji wa huduma hiyo kufanya malipo na mihamala mbalimbali ili twende kidijitali zaidi na kuacha njia za zamani ambazo zimekuwa zikipoteza muda kwa wateja wetu,” amesema Msingwa	3
983	 Waziri wa Maliasili na Utalii, Dk Hamis Kigwangalla amewapa pole wana simba wenzake huku akihoji mishahara ya Sh bilioni 4 aliyolipa Mwekezaji wa Klabu ya Simba Mohammed Dewji (Mo) amelipa kwa makubaliano gani. Kigwangalla alihoji swali hilo kupitia ukurasa wake wa Twitter  huku akisema isije kuwa fedha hizo ni ile bilioni 20 ya manunuzi ya hisa ya asilimia 50. “Ama manunuzi yalikwishafanyika? Anavyojitoa italipwaje? # NguvuMoja,”. Aliandika Kigwangalla. Dk. Kigwangalla aliandika ujumbe unaosomeka hivi ” Poleni wanasimba wenzangu ‘ kisukari kimetuvuruga hivi kuna mtu anaweza kunisaidia? Hii mishahara ya 4bn iliyolipwa na Mo inalipwa kwa makubaliano gani? Isije kuwa ndiyo katika ile 20 bn ya manunuzi ya hisa 50% ama manunuzi yalikwishafanyika? Anavyojitoa, italipwaje? # NguvuMoja,”/ Poleni wanasimba wenzangu, ‘kisukari kimetuvuruga’, hivi kuna mtu anaweza kunisaidia? Hii mishahara ya 4bn iliyolipwa na Mo inalipwa kwa makubaliano gani? Isijekuwa ndiyo katika ile 20bn ya manunuzi ya hisa 50%, ama manunuzi yalikwishafanyika? Anavyojitoa, italipwaje? #NguvuMoja — Dr. Kigwangalla, H. (@HKigwangalla) January 14, 2020  Jana Mo alitangaza kujiudhuru nafasi yake ya Mwenyekiti wa bodi ya Wakurugenzi wa Klabu ya Simba. Alisema ni jambo la huzuni kwa klabu ya @SimbaSCTanzania kutoshinda lisha ya  kuwa anawalipa mishahara karibu Tsh bilioni 4 kwa mwaka. MO aliandika ujumbe huo katika ukurasa wake wa Twitter kuwa ” Ninatangaza kujiuzulu nafasi ya Mwenyekiti wa bodi  nitabaki kuwa mwekezaji na nitaelekeza nguvu zaidi kwenye miundombinu na soko la vijana,”	2
984	MWANDISHI WETU-MWANZA  VIUNGO wa Simba, Jonas Mkude na Hassan Dilunga wamezidi  kutakata, baada ya  kila mmoja kupachika bao  katika ushindi wa mabao 4-1 ilioupata timu hiyo dhidi ya Alliance, katika mchezo wa Ligi Kuu Tanzania Bara uliochezwa jana Uwanja wa CCM Kirumba, Mwanza. Ushindi huo ni uliifanya Simba kufikisha pointi 41 na kuzidi kung’ang’ana kileleni mwa msimamo wa ligi hiyo, baada ya kushuka simbani mara 16, ikishinda michezo 13, sare mbili na kupoteza mmoja. Katika mchezo huo, Alliance ndio waliokuwa wa kwanza kupata bao la uongozi dakika ya 27 kupitiwa kwa mkwaju wa mpira wa adhabu uliopigwa na Israel Paul. Simba ilisawazisha dakika ya 45 kupitia kwa Mkude, wakati mabao mengine ya Wekundu hao yalipachikwa na Meddie Kagere dakika ya 58, Clatous Chama dakika ya 63 na Dilunga dakika ya 78. Mkude pia alifunga bao moja wakati Simba iliposhinda mabao 2-1 dhidi ya Mbao, katika mchezo wa ligi hiyo uliochezwa kwenye uwanja huo. Mchezo ulivyokuwa. Simba ilikuwa wa kwanza kufanya shambulizi kwenye lango la Alliance. Dakika ya 13, mkwaju wa Dilunga ulipaa juu ya lango la Alliance. Dakika ya 19, kiungo Sharaf Shiboub alipkea pasi ya  Francins Kahata na kufyatua mkwaju uliopaa juu la lango la Alliance.. Licha ya kuutawala mchezo, Simba ilijikuta ikifungwa bao dakika ya 27 kupitia mkwaju wa Patrick. Bao hilo liliiongezea nguvu Alliance kwani dakika ya 40, kiki ya Michael Chinedu ilipaa juu ya lango la Simba. Wakati wote huu Simba ilikuwa ikimiliki mpira zaidi ukilinganisha na Alliance ambayo ilikuwa ikifanya mashambulizi ya kushtukiza. Dakika ya 44, kiki dhaifu ya Dilunga haikuwa na madhara kwa kipa wa Alliance, John Mwenda  kabla ya Mkude kuisawazishia Simba dakika ya 45, baada ya kuunganisha pasi ya Shiboub. Kipindi cha pili, kilipoanza kila upande ulionekana kuingia uwanjani na mkakati wa kusaka mabao zaidi. Dakika ya 58, Kagere aliifungia Simba bao la pili kwa kichwa baada ya kuunganisha krosi ya beki Pascal Wawa. Bao hilo liliwaongezea mzuka wachezaji wa Simba na kufanya mashambulizi zaidi langoni mwa Alliance. Dakika ya 63, Chama aliiandika Simba bao la tatu kwa mkwaju wa mpira wa adhabu. Dakika ya 78, Kagere akiwa anaangaliana na Mwenda alishindwa kutumbukiza mpira wavuni baada ya mkwaju wake kutoka nje. Dilunga alisawazisha makosa ya Kagere kwa kufunga bao la nne baada ya kupokea pasi ya Shiboub. Licha ya Alliance kupambana ili kurudisha mabao walinzi wa Simba walionekana kuwa makini na kuzuia mashambulizi langoni mwao. Dakika 90 za pambano hilo zilikamilika kwa Simba kutoka uwanjani kifua mbele kwa ushindi wa mabao 4-1.	2
985	 Simba imemaliza nafasi ya tatu kwenye ligi ya msimu huu uliomalizika Jumamosi iliyopita na kufanya timu hiyo kumaliza nafasi nje ya mbili bora msimu wa tatu mfululizo na kukosa nafasi ya kushiriki michuano ya kimataifa.Akizungumza na gazeti hili jana Mkude alisema usajili makini ndiyo utakaobadili mwenendo mbaya wa timu hiyo na kurudisha furaha kwa wachezaji, viongozi na mashabiki wa timu yao ambao kwa muda mrefu imepotea.“Simba ni timu kubwa, inaumiza kuona tunashindwa kumaliza japo nafasi ya pili naushauri uongozi kuwa makini katika usajili wa msimu ujao ili tubadili mwenendo wetu na kuwa bora kama ilivyokuwa siku za nyuma,” alisema Mkude.Alisema sehemu kubwa ambayo angependa ifanyiwe marekebisho ni safu ya ulinzi na ushambuliaji ambazo zimeonesha upungufu mkubwa kwenye msimu uliomalizika kwa timu yao kushindwa kutimiza lengo walilojiwekea.“Pamoja na kuanza vibaya, lakini baadaye tulibadilika na kuweka malengo ya kumaliza angalau nafasi ya pili, lakini pia haikutimia mapungufu yetu makubwa yalikuwa kwenye ulinzi na hata safu ya ushambuliaji ambayo imekosa mshambuliaji wa kuaminika,” alisema Mkude.Safu ya ulinzi ya Simba msimu uliopita imeruhusu mabao 18 huku ile ya ushambuliaji ikufunga mabao 36 na mshambuliaji wake Emmanuel Okwi, akifunga mabao 10 wakati Ibrahim Ajibu akifunga mabao saba pekee.Mkude alisema matumaini yake ni kuwa huu ndiyo msimu wa mwisho kupata matokeo mabaya na kumaliza nje ya mbili bora kwenye Ligi ya Bara kutokana na maandalizi pamoja na usajili wanaotarajia kuufanya.	2
986	" Jeshi la Polisi mkoani Pwani linamtafuta dereva aliyefahamika kwa jina la Moshi Ramadhan Malinganya mkazi wa Kisarawe kwa tuhuma za kukutwa akiendesha gari likiwa na bangi puli 193.Aidha kwenye gari hilo kwenye buti kulikuwa na ndoo mbili za lita 10 zenye bangi na kiroba kidogo kikiwa na mbegu za bangi kilo mbili.Kamanda wa Polisi mkoani Pwani Jonathan Shana amesema, mtuhumiwa alitoroka baada ya gari alilokuwa akiendesha kupinduka akiwa anawakimbia polisi.Kamanda Shana amesema mjini Kisarawe kuwa tukio hilo lilitokea Agosti 21 saa 3:30 usiku eneo la shule ya sekondari Minaki.Mtuhumiwa alikua anaendesha gari namba T 801 AAF aina ya Toyota Mark 2.""Tukiwa kwenye doria tulipata taarifa toka kwa wasamaria wema juu ya gari hilo kusafirisha bangi kutoka kijiji cha Gwata kwenda Mombasa jijini Dar es Salaam tuliweka mtego eneo la mnara wa TBC lakini tuliposimamisha hakusimama"", amesema Shana.Amewaeleza waandishi wa habari kuwa, Polisi walimkimbiza lakini walikuta gari hilo likiwa limepinduka huku dereva huyo akiwa amelitelekeza.""Vitu vingine vilivyokutwa kwenye gari hilo ni namba za magari mbili moja ni T 321 AJH na TZH 7255 jambo linalo ashiria kuwa mtuhumiwa alikuwa akibadilisha namba hizo wakati wa matukio ya biashara haramu ya dawa za kulevya,""amesema Kamanda Shana.Amesema, wamemkamata mmiliki wa gari hilo Majaliwa Salehe kwa ajili ya mahojiano zaidi kuhusu tukio hilo na wamemtaka dereva huyo kujisalimisha.""Tutaiomba mahakama kutaifisha gari hilo kwa mujibu wa sheria ili kukabiliana na watu wanaojihusisha uuzaji wa dawa za kulevya,"" amesema Kamanda Shana."	1
987	 Aliyasema hayo jana mjini hapa na kuongeza kuwa, ushahidi wa hayo ni jinsi Shirika la Ndege la Uholanzi (KLM) linavyojaza abiria wa kwenda moja kwa moja Dar es Salaam wakitokea katika Jiji la kibiashara la Amsterdam, nchini hapa.Kila siku, ndege ya KLM husafirisha takribani abiria 400 wanaosafiri kati ya Dar es Salaam na Amsterdam.Kutokana na hali hiyo, Balozi Masilingi ameelezea kufurahishwa na juhudi za Rais Jakaya Kikwete za kuimarisha uhusiano baina ya Tanzania na mataifa mbalimbali duniani, huku akipongeza kitendo cha kurejesha Ubalozi wa Tanzania nchini hapa uliokuwa umefungwa kwa takribani miaka 20.“Hakika kwa kuufungua tena ubalozi huu, Serikali imezidi kuongeza chachu ya wawekezaji wanaotaka kuja nchini. Taarifa nyingi wanazipata hapa, huduma za viza zimerahisishwa, ndiyo maana unaona kasi ya wageni kuja Tanzania. Angalia pale KLM, kila siku ndege zao ambazo ni kubwa kabisa zinagombewa na watu wanaotaka kwenda Tanzania. “Hizi ni dalili njema kwa ukuaji uchumi wa nchi yetu. Hiyo ndiyo dhamira ya nchi na pia ya Rais Kikwete ambaye moja ya maagizo yake ni kutaka sisi mabalozi tuzinadi nchi zetu ili watu waje kuwekeza, hii ni kwa faida ya uchumi wetu,” alisema.Aliongeza kuwa, moja ya maeneo anayoyafanyia kazi ni kuangalia jinsi ya kuimarisha sekta ya kilimo na ufugaji, kwa kujifunza kutoka kwa Waholanzi ambao licha ya nchi yao kuwa ndogo, imepiga hatua kubwa katika kilimo kiasi cha kuwa nchi ya kupigiwa mfano duniani.“Inawezekana kwa sababu tumetenga mashamba ya mfano kule Sao Hill (Iringa) na Kitulo (Njombe) kwa kutumia utaalamu wa hawa ndugu zetu Waholanzi,” alisema.	5
988	 Kamishna wa Madini nchini, Paul Masanja aliyasema hayo mjini hapa jana wakati wa ziara ya Katibu Mkuu wa Wizara ya Nishati na Madini, Eliakim Maswi ya kukagua miradi ya maendeleo inayotekelezwa na wizara yake.Maswi, ambaye alisema lipo ongezeko la hazina ya madini hayo nchini, alisema kituo hicho kitakuwa na huduma zote muhimu zikiwemo za kibenki zitakazowawezesha wachimbaji na wafanyabiashara kutokutafuta huduma muhimu zinazoendana na shughuli hizo nje ya kituo hicho.“Shughuli zote za uuzaji na ununuzi madini ya vito na usonara zitafanywa katika kituo hicho, kutakuwa pia na helkopta itakayotua moja kwa moja katika jengo hilo jambo ambalo litawezesha uwepo wa usalama katika biashara nzima ya kuuza na kununua madini.“Tunataka kupitia sekta ya madini kuiwezesha serikali kuongeza mapato yake na kutoka hapa tulipo kiuchumi.“Jambo hilo linawezekana ndio sababu tunaanza na kuboresha sehemu za kazi ili kuwawezesha watumishi kufanya kazi katika mazingira mazuri zaidi na kuongeza uwajibikaji,” alisisitiza Masanja.	5
989	 LONDON, ENGLAND MSHAMBULIAJI wa klabu ya Arsenal, Alexis Sanchez, ataikosa michezo miwili ya awali ya Ligi Kuu nchini England kutokana na kusumbuliwa na tumbo mazoezini. Mchezaji huyo ambaye anashinikiza kutaka kuondoka ndani ya kikosi hicho katika kipindi hiki cha majira ya joto, ataukosa mchezo wao wa ufunguzi dhidi ya Leicester City kesho Ijamaa na Jumamosi ya wiki ijayo dhidi ya Stoke City. Hata hivyo, kocha wa klabu hiyo, Arsene Wenger, amewaondoa wasiwasi mashabiki wao kwamba mchezaji huyo atajiunga na wenzake baada ya hali yake kuwa sawa na kukitumikia kikosi chake. Wenger aliongeza kwa kusema tayari wamefanya mazungumzo na mchezaji huyo juu ya kumwongezea mkataba mpya, hivyo wamefikia pazuri na kuna uwezekano mkubwa wa kuongeza mkataba mpya. “Katika michezo yetu miwili ya mwanzo katika michuano ya Ligi Kuu nchini England, tutamkosa mshambuliaji wetu, Sanchez. “Mchezaji huyo amepatwa na tatizo kidogo la tumbo wakati wa mazoezi ya mwisho, hivyo anatakiwa kufanyiwa vipimo ili kuangalia tatizo alilonalo, kuna uwezekano mkubwa wa kuikosa huduma ya mchezaji huyo kwa wiki mbili,” alisema Wenger. Katika suala la kumwongezea mkataba, Wenger alisema kila kitu kupo wazi na kuna uwezekano wa kumalizana na mchezaji huyo hivi karibuni. “Kuna uwezekano mkubwa wa kumwongezea mkataba mpya, siku zote mchezaji akiwa anafikia mwisho wa mkataba wake tunakuwa na mazungumzo naye juu ya kumwongezea, hatuna sababu ya kumuacha Sanchez akiondoka, tupo kwenye hatua za mwisho sasa,” aliongeza Wenger. Hata hivyo, kocha huyo ameweka wazi kuwa hadi sasa hajapokea ofa yoyote kutoka kwa klabu ya PSG na nyingine ambazo zinadaiwa kuonesha nia ya kuitaka saini ya mchezaji huyo. “Hadi sasa sijafanya mazungumzo yoyote na mwenyekiti wa PSG, Nasser Al-Khelaifi, juu ya kutaka kumsajili Sanchez, alikuwa anapambana kuhakikisha anaipata saini ya mshambuliaji wa Barcelona, Neymar, nadhani kwa sasa wanaifuatilia saini ya Kylian Mbappe na wala si Sanchez. “Kwa sasa siangalii juu ya kupokea ofa kwa kuwa nilishasema tangu awali kuwa mchezaji huyo hauzwi, bado Arsenal inahitaji huduma yake hadi pale mwisho wa mkataba wake.	2
990	Na FRANCIS GODWIN -IRINGA NAIBU Waziri wa Ardhi, Nyumba na Maendeleo ya Makazi, Angelina Mabula, amepiga marufuku wananchi kutumia eneo lenye mgogoro kati ya Kijiji cha Ilambilole Wilaya ya Iringa na Irole Wilaya ya Kilolo hadi hapo watakapotuma wataalamu kubainisha mpaka unaotenganisha wilaya ya Kilolo na Iringa. Mbali ya kuzuia kutumia eneo hilo, Waziri Mabula, amemzuia mmoja kati ya  wafugaji wa jamii ya Maasai kuendelea na ujenzi wa nyumba katika eneo hilo huku akiliagiza Jeshi la Polisi wa wilaya hizo kuchukua hatua kali kwa yeyote  atakayepuuza agizo hilo. Alisema mpaka wowote lazima useme ni  gazeti gani la Serikali lilitangaza katika  mipaka ya Kilolo na Iringa ambayo  ilizaa Kilolo waliweka GN yao namba  366 ya mwaka 2002 hivyo mipaka hiyo ndiyo inayotambuliwa na si vinginevyo. “Mbali na utambuzi wa mipaka hiyo ni marufuku kwa mtu yeyote kuendelea na shughuli yoyote iwe ya ufugaji, kilimo ama ujenzi katika eneo hilo hadi wataalamu watakapobainisha mipaka hiyo. “Iwapo kama mpaka wa wilaya na  wilaya hauna tatizo, iweje kuwe na mgogoro wa mipaka ya kijiji wakati mipaka ya wilaya  ipo  sawa, naomba kusema mwananchi wa Kilolo kulima  eneo la Iringa ama mwananchi wa Iringa  kulima ama  kufanya shughuli zake  katika Wilaya ya Kilolo si tatizo na huwezi sema ni mgogoro, mtu anaweza  kulima ama kufanya shughuli zake  popote pale ili mradi asivunje sheria,” alisema Mabula. Awali  Mbunge  wa Kilolo,  Venance  Mwamoto,  alimweleza  Naibu  Waziri   huyo kuwa wananchi  wa Irole  ndio ambao wana uhitaji mkubwa wa eneo hilo na ndiyo sababu  wamefika katika mkutano huo tofauti na wenzao wa  Ilambilole. “Siku zote mgogoro huo ni wa pande mbili ila katika hilo inaonyesha  wananchi wa Ilambilole hawana  shida na eneo hilo isipokuwa mtu mmoja kulitaka kwa manufaa yake,” alisema Mwamoto.	1
991	NEW YORK, MAREKANI  BONDIA wa uzani mzito Andy Ruiz Jr, ameushangaza ulimwengu kwa kumchapa bingwa wa ngumi katika uzani huo Anthony Joshua kwa TKO, usiku wa kuamkia jana.  Joshua ambaye amekuwa akipewa sifa kubwa za kuja kumrithi bingwa wa zamani katika uzani huo Mohamed Ali, aliangushwa mara nne kabla ya refa kuingilia kati na kusitisha pigano hilo wakati wa raundi ya saba. Andy Ruiz Jr aliushangaza ulimwengu katika historia ya ndondi na kufanikiwa kushinda mataji hayo matatu IBF, WBO na WBA yaliokuwa yakimilikwa na Anthony Joshua.  Katika pigano lililovutia wengi kwenye ukumbi maarufu wa ngumi jijini New York, nchini Marekani, New York Madison Square Garden, Ruiz alionekana yupo vizuri zaidi ya Joshua toka awali kwa kumzidi nguvu na maarifa.  Joshua alipewa nafasi kubwa ya kushinda pambano hilo, lakini mambo yakawa tofauti na watu wakafananisha kilichompata bondia huyo sawa na waliyoyapitia mabingwa wa zamani Lennox Lewis na Mike Tyson ambao pia waliwahi kupigwa na wapinzani ambao hawakupewa nafasi kubwa, lakini waliweza kushangaza ulimwengu wa masumbwi. Tyson alitandikwa na James ‘Buster’ Douglas mwaka 1990 wakati huo Lewis alichapwa na Hasim Rahman mwaka 2001. Hata hivyo promota wa Joshua, Eddie Hearn, ameweka wazi kuwa bingwa huyo atakuja kulipa kisasi mwishoni mwa mwaka huu. Hata hivyo Ruiz alionyesha uwezo mkubwa katika pigano hilo ikimaanisha kwamba Joshua atakuwa na kazi ya ziada kumshinda katika pigano hilo linalosubiriwa kwa hamu huko jijini London. “Joshua alikuwa ameshindwa katika raundi mbili, lakini alishinda moja, ninaamini atapata fursa ya kujirekebisha katika mechi ya marudio jijini London kabla ya Disemba mwaka huu. “Kwa sasa mazungumzo yoyote ya kuzipiga dhidi ya Tyson Furry au Deontay Wilder yamesitishwa,” alisema Promota huyo.	2
992	 MKOA wa Pwani umeidhinishiwa Sh bilioni 240.3 na Bunge kutekeleza mpango wa maendeleo, zikiwa ni bajeti ya sekretarieti ya mkoa na mamlaka za serikali za mitaa kwa mwaka wa fedha wa 2019/2020.Hayo yalisemwa mjini Kibaha mkoa wa Pwani juzi na Katibu Tawala Msaidizi, Mipango na Uratibu, Edward Mwakipesile wakati wa kikao cha ushauri cha mkoa (RCC). Mwakipesile alisema kuwa bajeti kubwa iko kwenye mishahara ya watumishi ambapo mkoa utatumia Sh bilioni 154.9 huku zile za miradi ya maendeleo zikiwa ni Sh bilioni 51.9“Fedha za matumizi mengineyo itakuwa ni kiasi cha Sh bilioni 33.4 huku fedha za ndani zikiwa ni Sh bilioni 39.3 na fedha za nje zitakuwa ni Sh bilioni 12.6,” alisema Mwakipesile.Alisema changamoto za utekelezaji mpango wa bajeti ni kuchelewa kwa fedha za miradi ya maendeleo.“Uchakavu wa vitendea kazi, kompyuta, printa, mashine za kudurufu na magari husababisha ufanisi wa kazi kupungua, upungufu wa wafanyakazi, makatibu muhtasi na wahudumu wa ofisi,” alisema.Aidha alisema suluhu ni kuwasiliana na Wizara ya Fedha na Mipango ili fedha zitolewe kwa wakati.Alisema suluhisho ni kuomba kuajiri watumishi kulingana na mahitaji na sekretarieti ya mkoa inatarajiwa kutoa Sh bilioni 60.4 hadi Septemba na Halmashauri ya mji na wilaya zimekusanya Sh bilioni 33.6.	1
993	Na THERESIA GASPER-DAR ES SALAAM RAIS wa Tanzania, Dk. John Magufuli, ametuma salamu za pongezi kwa wachezaji wa timu ya soka ya wanawake ya Tanzania Bara (Kilimanjaro Queens), kwa kuandika historia ya kuwa mabingwa wa kwanza wa michuano ya Kombe la Chalenji kwa nchi za Afrika Mashariki na Kati (Cecafa Challenge) yaliyofanyika katika Mji wa Jinja, nchini Uganda. Kilimanjaro Queens imefanikiwa kutwaa ubingwa huo baada ya kuibwaga Kenya (Harambee Starlets) kwa mabao 2-1, katika mchezo wa fainali uliofanyika juzi. Timu hiyo iliyokuwa imepangwa Kundi B kwenye michuano hiyo pamoja na Rwanda, Ethiopia na Uganda, ilifanikiwa kutinga fainali baada ya kuchomoza na ushindi ya mabao 4-1 dhidi ya wenyeji Uganda katika mchezo wa nusu fainali. Kilimanjaro Queens ilianza kung’ara kuanzia hatua ya makundi kwa kuifunga Rwanda mabao 3-2 kabla ya kupata sare ya bila kufungana na Ethiopia na kukata tiketi ya kuingia nusu fainali ambapo iliwatoa wenyeji Uganda. Kwa mujibu wa taarifa iliyotumwa na Mkurugenzi wa Mawasiliano ya Rais, Ikulu Dar es Salaam, Gerson Msigwa, Magufuli alitoa pongezi hizo kupitia kwa Waziri wa Habari, Utamaduni, Sanaa na Michezo, Nape Nnauye, ambapo alisema Kilimanjaro Queens imeandika historia ambayo inalipa heshima Taifa na inaamsha morali kwa wanamichezo kufanya vizuri katika mashindano. “Mhe. Waziri Nape Nnauye, naomba unifikishie pongezi nyingi kwa wachezaji wa Kilimanjaro Queens, Shirikisho la Soka Tanzania (TFF), walimu, viongozi wa timu pamoja na wadau wote waliochangia kuiandaa timu yetu hiyo ya wanawake, ambayo hatimaye imepata ubingwa katika michuano hii mikubwa. “Nimefurahishwa sana na ubingwa huu na nawaomba wachezaji wa Kilimanjaro Queens na wanamichezo wengine hapa nchini kuuchukua ushindi huu kama changamoto ya kuongeza juhudi katika michezo yetu ili nchi isiishie kupata ubingwa wa Chalenji, bali pia ipate ushindi katika michezo na michuano mingine mingi ambayo hushiriki,” alisema Rais Magufuli. Rais pia amewaomba Watanzania wote kuendelea kuwaunga mkono wanamichezo na kuwatia moyo wachezaji kwa kuwa mafanikio yao yanaitangaza nchi na yana mchango mkubwa katika maendeleo. Timu itawasili mchana kwa ndege ya Shirika la Ndege la Fast Jet, mara baada ya kuwasili itaelekea moja kwa moja kwenye Hoteli ya Courtyard ambako wameandaliwa chakula cha mchana. Kikosi hicho kilipita Bukoba kwa ajili ya kuwafariji waathirika wa tetemeko la ardhi lililotokea mkoani Kagera Septemba 10 mwaka huu. “Waliondoka Uganda juzi kwa usafiri wa basi ambapo walitumia muda kama wa saa moja hadi Bukoba, baada ya kuwafariji ndugu zetu pale wanatarajia kuwasili kesho (leo) Dar es Salaam kwa usafiri wa ndege. “Chakula cha mchana kitajumuisha kikosi cha Kilimanjaro Queens na viongozi mbalimbali wa Serikali na TFF ambapo pamoja na mambo mengine kikosi hicho kitapata fursa ya kuzungumza na viongozi hao,” alisema Lucas. Katika hatua nyingine Chama cha Soka Mkoa wa Dar es Salaam (DRFA), kimeipongeza timu hiyo kwa kunyakua ubingwa huo. Mwenyekiti wa DRFA, Almas Kasongo, amesema kitendo cha Kilimanjaro Queens kutwaa kikombe hicho kinaonesha ni kwa kiasi gani walivyo tayari kwa ajili ya mapambano na endapo nguvu kubwa itatumika katika maandalizi yao wanaweza kulitangaza zaidi taifa. Kasongo amelipongeza pia benchi la ufundi kwa uvumilivu mkubwa waliouonesha tangu walipokabidhiwa kikosi hicho, licha ya kuwa muda na matayarisho yao hayakuwa rafiki kiushindani.	2
994	 Na THERESIA GASPER-DAR ES SALAAM BENCHI la ufundi la Simba linafahamu kwamba safu ya ulinzi ya Azam FC inaundwa na mabeki wenye roho mbaya wanapotekeleza majukumu yao uwanjani wakiongozwa na watu wawili wanaocheza kati, Aggrey Morris na Yakubu Mohamed, hivyo limeamua kuwapa mazoezi maalumu wachezaji wao kwa lengo la kuwaepusha wasiumizwe. Simba na Azam zitashuka dimbani kesho kuumana katika pambano la Ligi Kuu Tanzania Bara litakalopigwa kwenye Uwanja wa Azam Complex jijini Dar es Salaam. Shirikisho la Soka Tanzania (TFF), limeiruhusu Azam kutumia uwanja huo ambao ni mali ya klabu hiyo kwa ajili ya mechi zake zote za Ligi Kuu msimu huu ikiwemo dhidi ya timu za Simba na Yanga. Kabla uamuzi huu wa sasa, TFF iliipa Azam idhini ya kuutumia uwanja huo kwa mechi zake zisizohusu Simba na Yanga kutokana na kuhofia usalama, kwa vile timu hizo zina idadi kubwa ya mashabiki wakati una uwezo wa kuingia watu 7,000 pekee. Kuelekea mchezo huo, Kocha Mkuu wa Simba, Joseph Omog, juzi kwenye Uwanja wa Uhuru jijini Dar es Salaam aliwapa wachezaji wake mazoezi ya kuruka sarakasi kama njia itakayowasaidia kuwaepusha na majeraha pale wanapochezewa rafu mbaya kama kukatwa kwa nyuma. Omog pia aliendelea kuinoa safu yake ya ushambuliaji ili kuhakikisha inafunga mabao ya kutosha. Katika mazoezi hayo, kocha huyo wa zamani wa Azam aliwapa kazi maalumu  ya kupiga krosi, kisha washambuliaji wa timu hiyo; John Bocco, Nicholous Gyan, Laudit Mavugo na Juma Luizio, kutakiwa kuzitumia kufunga mabao. Akizungumza baada ya mazoezi hayo, Kocha Msaidizi wa Simba, Jackson Mayanja, alisema wanakabiliwa na mchezo mgumu mbele yao hivyo lazima wajihami kuhakikisha wanapata ushindi kwenye mchezo wa kesho. “Tunakutana na timu ambayo baadhi ya wachezaji kama Aishi Manula, John Bocco, Erasto Nyoni na Shomari Kapombe  waliichezea, hivyo lazima watakuwa wameukamia mchezo huo, lakini tutahakikisha tunatoka kifua mbele,” alisema. Naye mshambuliaji, John Bocco, sasa anakipiga Simba baada ya kusajiliwa wakati wa dirisha la usajili akitokea Azam, alisema wapinzani wao wako vizuri, lakini wamejipanga kupambana nao na kupata pointi tatu muhimu. “Nafahamu mchezo huo utakuwa ni mgumu sana, kwani kila mtu amejiandaa kadiri ya uwezo wake kuhakikisha anashinda, kwa upande wetu tutatumia  mbinu tulizofundishwa na kocha kusaka ushindi,” alisema. Mara ya mwisho timu hizo zilikutana katika pambano la Kombe la FA, ambapo Simba iliibuka na ushindi wa bao 1-0 dhidi ya Azam.	2
995	Nyemo Malecela -Kagera HOSPITALI ya Rufaa ya Mkoa wa Kagera inatarajia kuanza kutoa matibabu ya kusafisha damu kwa wagonjwa wa figo ifikapo Novemba. Mganga Mfawidhi wa hospitali hiyo, Museleta Nyakiroto, alisema huduma hiyo inatarajiwa kuanza mwishoni mwa Novemba, baada ya kupokea mashine tano za kusafisha damu kwa wagonjwa wa figo kutoka wizarani. “Wataalamu kutoka kampuni iliyoleta hizo mashine tayari wameshafika, wameshaandaa eneo zitakapokaa na wametoa maelekezo ya nini kifanyike. “Tumeshapanga bajeti na kuwapatia majina ya watumishi watakaopatiwa elimu ya kuzitumia hizo mashine,” alisema Dk. Nyakiroto. Alisema hospitali hiyo imekuwa ikipokea wagonjwa ambao figo zao zimeshindwa kufanya kazi wasiopungua watano kila mwezi. “Wagonjwa hao tulikuwa tukiwapeleka katika hospitali ya Bugando mkoani Mwanza,” alisema. Wakati huo huo, Dk. Nyakiroto alisema pia hospitali hiyo imepata mashine ya digitali ya x-ray ambayo ilitolewa na wizara. “Kabla ya kupata x-ray hiyo, tukuwa na x-ray mbili za analogi ambazo zimekuwa zikiharibika mara kwa mara na kusababisha hospitali kuingia gharama za kutengeneza,” alisema. Alisema mashine ya kisasa imerahisisha kazi kwa wahudumu wa afya, kwani imesaidia usafirishaji wa picha za wagonjwa kutoka katika x-ray moja kwa moja kwenye kompyuta za madaktari na kuzalisha picha zenye ukubwa wa wastani.	3
996	 WAWAKILISHI wa Tanzania katika soka la kimataifa, Yanga na Azam leo wanashuka viwan- jani kusaka tiketi ya kucheza makundi ya Ligi ya Mabingwa na Kombe la Shirikisho Afrika. Yanga, wenyewe watakuwa mjini Ndola nchini Zambia kwenye Uwanja wa Ravy Mwanawasa wakati watakapokuwa wageni wa Zesco United katika mchezo wa marudiano wa raundi ya kwanza wa Ligi ya Mabingwa wa Afrika, wakihitaji sare ya kuanzia mabao 2-2 au ushindi wa aina yoyote. Wawakilishi hao pekee wa Ligi ya Mabingwa wa Afrika baada ya kutolewa kwa mabingwa wa Tanzania Bara, Simba ambao msimu uliopita walicheza robo fainali ya michuano hiyo, wanahitaji matokeo hayo ili kutinga hatua ya makundi na kama wakitolewa, wataangukia Kombe la Shirikisho.Katika mchezo wa awali uliopigwa Uwanja wa Taifa, Dar es Salaam, timu hizo zilitoka sare ya bao 1-1, hivyo kazi kubwa kubaki kwa Yanga katika mchezo wa leo, ambapo inahitaji ushindi wowote au kuanzia sare ya mabao 2-2 ili kuingia makundi. Yanga iliwasili nchini Zambia Jumatano, ambapo ilianza mazoezi ya mwisho chini ya kocha wao Mwinyi Zahera ambaye aliwa- hakikishia mashabiki wa timu hiyo uwezekano wa kuwaondoa wapinzani wao na kuendelea hatua inayofuata.Kocha huyo alisema bado timu yake ina nafasi kubwa ya kuendelea mbele na kuwahakikishia mashabiki kuwa alichokifanya dhidi ya Township Rollers lazima kijirudie kwa mara nyingine.Alisema kikosi chake kimeji- panga vikali kwa ajili ya kuhakiki- sha wanawafunga wapinzani wao nyumbani kwao ambapo kwa misimu miwili timu hiyo imepoteza michezo mitatu tu ya Ligi kuu Zambia. “Hata kama Zambia ligi yao ni kubwa sisi hatuwezi kuiogopa Zesco, sisi tutakamilisha mpango wetu wa kuwaondoa, tumeji- anda vizuri sana tutapambana nao,”alisema Mwinyi Zahera. Nahodha wa timu hiyo Papy Tshishimbi alisema wamejipanga vizuri licha ya kutambua ubora wa wapinzani wao watahakikisha wanatumia nafasi watakazozipata ili kutinga hatua inayofuata	2
997	 NORTH CAROLINA, MAREKANI STAA wa muziki Afrika, David Adeleke maarufu kutoka nchini Nigeria, Davido, ametangaza kuwa, anatarajia kupanda jukwaa moja na mastaa wa muziki nchini Marekani, J. Cole, Nelly Young Thug pamoja na Big Sean. Wasanii hao watakutana kwenye tamasha la Dreamville Festival, ambalo linatarajiwa kufanyika Septemba 15, huko North Carolina nchini Marekani. Msanii huyo raia wa nchini Nigeria, ametumia ukurasa wake wa Twitter na kudai kuwa, ndoto zake zinatimia kufanya kazi na wasanii wakubwa duniani. Wasanii hao ambao watapamba tamasha hilo ni pamoja na J Cole, Big Sean, Bas, Nelly, Young Thug, Teyana Taylor na wengine wengi.	4
998	 Wizara ya Mambo ya Nje na Ushirikiano wa Kimataifa kwa niaba ya Serikali ya Tanzania imetoa msimamo wake kwa jumuiya ya kimataifa kuhusu kampeni iliyoanzishwa na Mkuu wa Mkoa wa Dar es Salaam, Paul Makonda siku za hivi karibuni.Wizara umeieleza jumuiya ya kimataifa, vyombo vya habari vya nje na ndani kuwa alichokianzisha RC Makonda si msimamo wa serikali bali ni wa kwake binafsi.Serikali imetumia fursa hiyo kueleza jumuiya hiyo kuwa Tanzania itaendelea kuheshimu mikataba ya kimataifa ambayo imeiridhia.“Serikali ya Jamhuri ya Muungano wa Tanzania itaendelea kulinda haki kama zilivyoanishwa katika katiba yake,” inamalizia taarifa ya Wizara hiyo.	1
999	 Kwa mujibu wa viwango hivyo, Tanzania sasa ni ya 139, hivyo kabla ya kutolewa viwango hivyo vya sasa, Tanzania ilikuwa katika nafasi ya 127.Katika viwango hivyo imeshuhudiwa Wales kwa mara ya kwanza katika historia ya soka ikiwa katika nafasi ya 10 bora huku Argentina ikiiondoa Ujerumani katika nafasi ya kwanza ya viwango hivyo.Bafana Bafana imeporomoka kwa nafasi moja na sasa ni ya 70 huku timu hiyo ikishika nafasi ya 16 katika viwango vya Afrika huku Algeria mabingwa wa Afrika Ivory Coast, Ghana, Tunisia na Senegal wanakamilisha tano bora katika viwango vya Afrika.Argentina kwa mara ya kwanza katika kipindi cha miaka saba iko katika nafasi ya kwanza, ikiwaondoa mabingwa Ujerumani licha ya kufungwa na Chile katika fainali ya michunao ya Copa America.Mabingwa wa dunia wa mwaka 2010 Hispania wameondolewa katika 10 bora kwa mara ya kwanza tangu walipotwaa taji hilo nchini Afrika Kusini.Mabingwa wapya wa America ya Kusini Chile, wamepanda kwa namba moja hadi nafasi ya 11 katika viwango hivyo vya Fifa.	2
1000	" 	*Wawatumia wang’arisha viatu, vituo vya daladala   	*Vibanda vya mawakala wa fedha vyageuka vijiwe vya mauzo      	Na ASHA BANI-DAR ES SALAAM   	VITA bado mbichi. Ndivyo unavyoweza kusema, hasa baada ya wafanyabiashara wa dawa za kulevya nchini kubuni njia mpya ya kuwaangamiza vijana wanaotumia mihadarati hiyo.   	Hatua hiyo imekuja siku chache baada ya Serikali kutangaza mapambano dhidi ya watu wanaojihusisha na biashara na utumiaji wa dawa za kulevya, chini ya oparesheni iliyoasisiwa na Mkuu wa Mkoa wa Dar es Salaam, Paul Makonda.   	Baadhi yawafanyabiashara maarufu pamoja na kundi la wasanii jijini Dar es Salaam walitajwa kuhusika na biashara hiyo huku baadhi yao wakifikishwa mahakamani kujibu tuhuma dhidi yao.   	MTANZANIA ilifanya uchunguzi wa kina wa takribani wiki moja baada ya oparesheni hiyo na kubaini kuwa wauzaji wa bishara hiyo haramu sasa wameamua kubadili mbinu na kuamua kuwatumia wang’arisha viatu pamoja na baadhi ya vibanda vya mawakala wa fedha wanaotoa huduma za fedha kwa njia ya simu.   	Mbinu hiyo ni dhahiri imeonekana kama njia mbadala baada ya baadhi ya watumiaji wake ‘mateja’ kulalamika katika siku za hivi karibuni kuwa wapo hatarini kupoteza maisha kutokana na kukosa dawa hizo ambazo zimekuwa zikiwaangamiza zaidi na hata kuonekana kama wendawazimu.   	‘Mateja’ wengi ambao walikuwa wakionekana maeneo ya wazi kama vile kwenye maeneo ya michezo ya kamari,  vituo vya daladala hivi sasa wamepotea kwa kuhofia kukamatwa na hata wengine wakionena katika meza za wangarisha viatu ambao uhusiasha katika uuzaji wa biashara hiyo.   	Maeneo ambayo gazeti hili limebaini hutumiwa  na wafanyabiashara hao ni Kinondoni Manyanya, Mkwajuni, Yombo Makangarawe kituo cha daladala, Majimatitu Stendi, Mbagala Rangi Tatu, Posta Mpya na zamani , Yombo Lumo, Mbagala Kibonde Maji.   	Mwandishi wa gazeti hili aliweka kambi kwa siku nne mfululizo katika kituo cha daladala Kinondoni Manyanya ambapo mmoja wa wamiliki wa maduka katika eneo hilo, alieleza mbinu zinazotumika sasa huku MTANZANIA ikishuhudia wang’arisha viatu namna wanavyosambaza dawa hizo kwa njia ya siri.   	“Hebu angalie pale mbele kwa yule ‘Shoe shine’ mng’arisha viatu unamwona anampa kitu yule mtu ‘teja’ kwa kificho ule ni unga ‘dawa za kulevya’. Tena yule huletewa kila siku pale na mtu ambaye huja na pikipiki na hupita tena kila inapofika saa 11:30 jioni.   	“Huu ni utaratibu unaweza kusema ni mpya lakini si mpya kwani mtindo huu umekuwa ukitumiwa muda mrefu sana na hasa tangu ilipoonekana hakuna udhibiti wa kina wa bishara ya dawa katika eneo letu.   	“Tena unamwona mtu anajenga na hata wakati mwingine ana gari zuri eti kwa kazi ya kung’arisha viatu kumbe hapa kuna kazi nyingine kama hiyo unayoiona ‘dawa za kulevya’,” alisema mfanyabishara huyo ambaye jina lake linahifadhiwa kwa sababu za kiusalama.   	Katika eneo la Kinondoni Mkwajuni gazeti hili lilishuhudia kundi la vijana kituoni hapo wakienda katika moja ya kibanda cha huduma za fedha kwa njia ya mtandao wakitoa fedha na kupewa ‘unga’ kwa kificho.   	Vijana hao walikuwa wakienda katika kibanda hicho moja mmoja huku wakiwa makini kuangalia hali ya usalama wao na kisha baada ya kununua huvuka barabara na kelekea eneo la Kinondoni Moscow ambapo huenda kuvuta dawa hizo kwa njia mbalimbali ikiwemo kujidunga kwa sindano.   	“Dada vipi mbona unaonekana upo hapa muda mrefu una shida gani sema shida yako tukusaidie maana hatukuelewi,” alihoji mmoja wa vijana wenye vibanda ambavyo vinasadikiwa kufanya bishara katika eneo hilo.   	Baada ya maelezo hayo mwandishi alimjibu kwa kifupi kijana huyo kuwa alikuwa akimsubiri mtu ambaye aliahidiana wakutane hapo kwa lengo la kwenda katika moja ya ofisi ambayo mwenyeji wake alikuwa akiifahamu ilipo.   	Mbali na uwepo wa hofu ya kukamatwa baadhi ya maduka wamelazimika kuweka matangazo maalumu kwenye milango yao wakionya watu kutosimama nje ya maduka yao kama si wateja.   	Matangazo hayo yalisomeka “Tangazo, Tangazo, Tangazo, Ni marufuku mtu yeyote kukaa mahali hapa bila shughuli  yoyote, vinginevyo  uwe mteja unayetaka huduma katika eneo hili, hatua kali zitachukuliwa ikiwa umeonekana hapa kama huna kazi au si mteja,” yalisomeka matangazo hayo yaliyobandikwa kwenye milango ya maduka.   	Wakati mwandishi wakiwa amepiga kambi katika eneo hilo jirani na Msikiti wa Mkwajuni, mmoja wa wanafunzi wa kiume alionekana amevaa sare za shule ya msingi ambaye hutumika kwa ajili ya usambazaji wa dawa za kulevya alikuwa akifanyakazi hiyo katika baadhi ya vibanda.   	“Huyu mwanafunzi unamwona hapo ndiyo wanamtumia angalia baada ya muda utamwona anakuja tena na anatoa au kupokea kitu, hivyo watoto wetu wanaharibika vizazi baada ya vizazi tunaomba hii vita ifanikiwe kwa kweli,’’alisema mfanyabiashara mmoja hakutaka jina kutajwa gazetini.   	Katika eneo la Posta Mpya wasambazaji hao wa dawa za kulevya wamekuwa wakitumia mbinu ya kuwatumia wauzz vocha na wang’arisha viatu waliopo katika kituo hicho.   WENYEVITI WA MITAA WALONGA   	Wakizungumza na MTANZANIA Mwenyekiti wa Serikali Mtaa wa Mtambani Vingunguti, Mohamed Mtutuma alisema katika kituo cha daladala vijana wengi wamekimbia .   	Alisema waliposikia tangazo la kuwataka kujisalimisha walihama kijiwe hiko na kwa sasa kuko kweupe hata msongamano umepungua.   	Alisema kuhusu kuwatumia wafanyabiashara waliopo kwenye kituo hiko, hajagundua hilo labda aanze kuchunguza na kama lipo ataripoti.   	Mwenyekiti wa Serikali Mitaa Kibonde Maji,  Juma Kanali alisema tatizo hilo katika mtaa wake lilikuwepo lakini si ‘unga’ bali ni bangi.   	Mwenyekiti wa Maji Matitu Stendi, Said Mpeta alisema baada ya tangazo la kuwataja na wengine kuwataka kujipeleka wenyewe  hali imekuwa nzuri kwa upande wao.   	“Kwetu tupo vizuri kidogo maana ilikuwa sana kuvuta bangi na si unga lakini tangu waanze kutajana watu wamekimbia na mimi nikiletewa jina nalichunguza na kulipeleka bila kusita maana lengo ni kupambana na dawa za kulevya ,’’   	Kwa upande wake Kamishna wa Operesheni wa Mamlaka hiyo, Mihayo Msikhela, alisema hiyo ni vita na hao ni binadamu hivyo nao wamekuwa wakibuni njia mbalimbali za kuhakikisha wanafanikiwa wanachokitaka.   	“Vita zina mbinu nyingi na binadamu anabadilika kutokana na mazingira aliyopo hivyo inabidi tuwe tunashirikiana katika hili,” alisema Kamishna Msikhela   	Alisema atahakikisha wanatoa maelekezo kwa timu yao ili wajiingize katika kila maeneo kwa kwa kushtukiza na kuwabaini kama kwenye meza za biashara hao kama kuna viashiria vya biashara ya dawa za kulevya."	1
1001	"    Na Waandishi Wetu – Dar es Salaam   	WAZIRI wa Habari, Utamaduni, Sanaa na Michezo, Nape Nnauye, amesema atawasilisha ripoti ya kamati hiyo kwa Waziri Mkuu, Makamu wa Rais na Rais kwa hatua zaidi.   	Akizungumza baada ya kukabidhiwa ripoti hiyo, Nape alisema Waziri Mkuu, Makamu wa Rais na Rais ndiyo mamlaka yake ya juu hivyo kama kutakuwa na lolote wao ndio wenye uamuzi.   	 “Nimeipokea ripoti, kazi hii si rahisi ina gharama kubwa, hasa katika kusimamia haki na ukweli, juu yangu kuna Waziri Mkuu, Makamu wa Rais na Rais, ndio wakubwa zangu.   	“Nitakabidhi taarifa kwao wataisoma, kama kuna maeneo ya kutoa ushauri ama maelekezo watafanya wao,” alisema Nape.   	Alisema Serikali inathamini uhuru wa vyombo vya habari kwa sababu wanaamini Tanzania yenye mafanikio inahusisha pia wanahabari.   	“Ninyi (wanahabari) ni sehemu muhimu katika kujenga Tanzania ya viwanda, ujenzi wa Tanzania yenye uchumi wa kati na mafanikio ya sera zote alizonazo rais, hivyo tumuunge mkono katika nia yake njema kuhakikisha Tanzania inaendelea kuwa eneo jema kwa kila mtu.    	“Rais ana nia njema na tasnia ya habari na Watanzania wote, nina imani wanahabari na dunia kwa ujumla itakuwa imetuelewa. Madhaifu yakitokea kwa mtu mmoja hayawi tope kwa Serikali nzima,” alisema Nape.   	Waziri huyo pia alisema ni vizuri viongozi wakajenga utaratibu wa kuwasilikiza wananchi na kuacha kiburi kwani wanalipwa kwa kodi za wananchi.   	“Sisi wengine tuliopewa dhamana ya kuwatumikia watu ni vizuri kuwa wanyenyekevu, tunalipwa kwa fedha za walipakodi na hawa wavuja jasho wa kawaida, tutapata baraka kwa Mwenyezi Mungu na tutakuwa tunawatendea haki Watanzania waliotuchagua.   	“Wanasiasa tujifunze kuwa na ngozi ngumu wakati mwingine na kuheshimu mipaka ya kazi zetu. Mwalimu Nyerere alisema kujikosoa na kujisahihisha si ishara ya udhaifu bali ishara ya uimara na kujirekebisha na kusonga mbele,” alisema Nape.   	Waziri huyo aliipongeza kamati hiyo kwa kufanya kazi hiyo kwa ufanisi licha ya kushtukizwa, huku wakiifanya kwa kujitolea.   	“Jambo hili lilikuwa na presha kubwa na mimi nilipata presha, sikuwa najua kwamba lingekuwa na presha kubwa kiasi hiki… kazi hii haikuwa ndogo kwa sababu imehusisha jambo ambalo halijawahi kutokea katika historia ya nchi yetu,” alisema."	1
1002	Badi Mchomollo SWALI kubwa kwa mashabiki wa Manchester United ni kwamba, wangekuwa wapi kwa sasa endapo wangefanikiwa kuinasa mapema saini ya Bruno Fernandes ambaye alikuwa anakipiga katika klabu ya Sporting Lisbon ya nchini Ureno. United walikuwa wakiiwinda saini ya mchezaji huyo kwa kipindi kirefu, lakini wakaja kufanikiwa kuipata wakati wa uhamisho wa dirisha dogo la Januari mwaka huu kwa uhamisho wa kiticha cha pouni milioni 68. Mipango hiyo ya kuitaka saini yake ilikuwa kwa lengo la kutaka kuziba nafasi ya kiungo wao Paul Pogba ambaye kwa sasa ni kipindi kirefu hajaonekana uwanjani kutokana na majeruhi, likini mchezaji huyo ameonesha dalili ya kutaka kuondoka ndani ya viwanja hivyo vya Old Trafford. Pogba amekuwa akihusishwa kutaka kuondoka tangu mwishoni mwa msimu uliopita, huku klabu yake ya zamani ya Juventus wakihitaji huduma yake pamoja na Real Madrid, hivyo Manchester United walitakiwa kuliona hilo mapema na kutafuta mchezaji ambaye angeweza kuwasaidia kipindi hicho chote kwenye misimamo ya michuano mbalimbali. Pogba ni mmoja kati ya viungo ambao wamesajiliwa kwa kiasi kikubwa cha fedha duniani, hivyo Manchester walikuwa na imani na mchezaji huyo kuwa anaweza kuwasaidia hasa kwenye michuano ya Ligi Kuu England pamoja na Ligi ya Mabingwa Ulaya ambapo hadi sasa hawajafanikiwa kuyachukua tangu alipoondoka kocha wao Sir Alex Ferguson. Baada ya Pogba kuanza kusumbua kikosini huku akidai anataka kuondoka, kocha wa timu hiyo Ole Gunnar Solskjaer akaanza kumpa nafasi kinda Scott McTominay, Nemanja Matic, Jesse Lingard, lakini bado hawakuwa na msaada mkubwa wa kuifanya timu hiyo kuwa kwenye ubora wao. Hapo ndipo ulikuwa wakati sahihi wa kuitafuta saini ya mchezaji mwenye uwezo wa Bruno au zaidi kwa kipindi hicho, lakini Manchester United wakaamua kumtafuta Bruno huku tayari timu hiyo ikiwa kwenye wakati mgumu katika michuano ya Ligi Kuu England pamoja na michuano mingine. Bruno alikuwa mchezaji sahihi wa kujiunga na Manchester United mara baada ya kumalizika kwa msimu uliopita, ingewezekana kuwa Manchester miongoni mwa timu ambazo zinashika nafasi nne za juu kwa sasa kutokana na ubora na ubunifu wa mchezaji huyo mwenye umri wa miaka 25 raia wa nchini Ureno. Hadi sasa amecheza jumla ya michezo mitatu ya Ligi Kuu nchini England tangu amesajiliwa na kufunga bao moja, akitoa pasi mbili za mwisho moja kwenye ushindi wa mabao 2-0 dhidi ya Chelsea na nyingine kwenye mchezo dhidi ya Watford ambapo Manchester United ilifanikiwa kushinda mabao 3-0. Juzi mchezaji huyo alifanikiwa kupata bao lake la kwanza kwenye michuano ya Kombe la Europa wakati Manchester United inafanikiwa kushinda mabao 5-0 dhidi ya Club Brugge katika hatua ya 32 bora ya michuano hiyo. Mbali na kufunga bao hilo lakini alikuwa kwenye kiwango cha hali ya juu huku akihusika kwenye kutengeneza mashambulizi mengi yaliyofanywa na Manchester United. Mabao mawili yaliyofungwa na Scott McTominay, Odion Ighalo alihusika kwenye kutengeneza mashambulizi. Tayari mashabiki wa Manchester United wameanza kutamba huku wakiamini wamepata mwokozi wao katika eneo la kiungo hata kama Pogba akitangaza kuondoka mwishoni mwa msimu huu mbadala wake amepatikana. Kwa michezo mitano aliyocheza tangu ajiunge tayari ametoa pasi mbili za mabao pamoja na yeye mwenyewe kufunga mabao mawili, jambo ambalo linawapa matumaini makubwa sana. Katika mchezo wa juzi, mashabiki wameanza kuliimba jina la Bruno hasa kutokana na kile alichokifanya kwenye mchezo huo japokuwa hakumaliza dakika 90 kabla ya kocha Solskjaer kumpumzisha. Hii ni ishara tosha kuwa Pogba hana thamani kubwa tenda ndani ya kikosi hicho, hivyo anaweza kuondoka na mashabiki wasiwe na wasiwasi yoyote kwa kuwa wamepata mtu sahihi wa kuipigania timu hiyo. Lakini kwa sasa Manchester United wanaweza wasiione thamani kubwa ya Bruno kwa kuwa amejiunga mwishoni mwa msimu japokuwa tayari ameonesha ana kitu ambacho wamekuwa wakikosa kwa kipindi kirefu. Lawama kubwa zinakwenda kwa Mwenyekiti wa klabu hiyo Ed Woodward ambaye anadaiwa kuwa mgumu kuweka fedha mezani kwa ajili ya usajili huku timu hiyo inatajwa kuwa miongoni mwa timu duniani ambazo zinaingiza kiasi kikubwa cha fedha. Kabla ya Manchester United kufanikiwa kuinasa saini ya Bruno Fernandes wakati wa Januari, mashabiki wa timu hiyo walikuja juu wakimtaka Woodward kuachia ngazi pamoja na viongozi wa timu kutokana na kushindwa kuwanasa baadhi ya wachezaji ambao walikuwa wanawahusisha kuwawinda. Wapo mashabiki ambao walikwenda hadi nyumbani kwa Woodward na kutishia kuichoma nyumba yake moto, hivyo kutokana na hali hiyo wakaamua kuweka mezani kitita cha fedha na kuinasa saini ya Bruno Fernandes.  Lakini kama maamuzi hayo ya kumsajili mchezaji huyo yangefanyika mara baada ya kumalizika kwa msimu uliopita, basi Manchester United wangekuwa kwenye nafasi za juu kwa kuwa mchezaji huyo ni mbunifu kwenye kupiga pasi za mwisho kwa washambuliaji wake pamona na yeye mwenyewe kuwa na uwezo wa kufunga mabao. 	2
1003	NA MWALI IBRAHIM, DAR ES SALAAM KATIBU Mkuu wa zamani wa Simba, Michael Wambura, amepingana na maamuzi ya Rais wa Simba, Evans Aveva ya kupeleka hoja ya kujadiliwa uanachama wake kwenye Mkutano Mkuu wa timu hiyo, unaotarajia kufanyika Agosti 3 mwaka huu akidai ameshasafishwa na Kamati ya Rufani ya Shirikisho la Soka Tanzania (TFF). Juzi Aveva alitangaza kuwasimamisha uanachama wanachama 69, waliofungua kesi Mahakama Kuu ya Tanzania Kanda ya Dar es Salaam ya kusimamisha uchaguzi wa Simba uliofanyika Jumapili iliyopita, pamoja na kujadili uanachama wa Wambura, ambaye naye aliipeleka Simba mahakamani mwaka 2010. Akizungumza jana jijini Dar es Salaam, Wambura aliyeondolewa kwenye kinyang’anyiro cha uchaguzi kwa madai ya kufanya kampeni kabla ya muda alisema Kamati hiyo ya TFF ilithibitisha kuwa yeye ni mwanachama halali ingawa alienguliwa kugombea kwa kosa hilo la kampeni, huku akidai kuwasimamisha wanachama hao kutaongeza makundi kwenye timu hiyo. “Hilo mimi sioni kama kuna sababu ya kulijadili, lakini nawataka Kamati hii iliyoingia madarakani kufuta maamuzi yao ya kuwasimamisha wanachama hawa kwani hawajatenda haki kwa mujibu wa Katiba ya Simba ibara ya 41(d) kwa kuwanyima wanachama fursa ya kujitetea na kusikilizwa kabla ya kuchukua hatua, hivyo ni uvunjifu wa haki za msingi za binadamu. Kama zinavyoainishwa kwenye Katiba ya Jamhuri ya Muungano wa Tanzania, Ibara ya 13(6)a pamoja na kanuni za nidhamu za FIFA ibara ya 94(1) na kanuni za adhabu za TFF Ibara ya 35 (1),” alisema. Wambura pia amedai kuwa, kusimamishwa wanachama hao ni kusababisha mpasuko kwa klabu hiyo na wameenda kinyume cha utaratibu wa Katiba ya Serikali, TFF na Shirikisho la Soka la Kimataifa (FIFA) hivyo wametumia udikteta. Alisema kwa mujibu wa katiba ya Simba Ibara ya 54 (3), uamuzi wowote wa kufukuza wanachama lazima upigiwe kura za siri na wajumbe theluthi mbili waunge mkono na ndipo maamuzi yafikiwe, lakini sio kama walivyofanya wao hivyo hali hii italeta matabaka mawili ya wanaounga mkono uongozi na wanaopingana nao. Alisema uongozi wa Aveva, hauwezi kupambana na wanachama zaidi ya 500 na hawataweza vita hiyo zaidi watasababisha migogoro, hivyo wakae chini na kuliangalia hilo ambapo atawapelekea nakala yake ya taarifa hiyo aliyoisoma kwenye vyombo vya habari kama ushauri. Licha ya Wambura kutetea wanachama hao ambao walikuwa wakimuunga mkono, lakini anakinzana na katiba ya Simba ibara ya 11(1)b inayokataza kupeleka masuala ya soka mahakamani, sambamba na ibara ya 55 inayofafanua adhabu ya atakayetenda kosa hilo, ambayo ni kusimamishwa uanachama na baadaye kujadiliwa kwenye mkutano mkuu.	2
1004	"['Kiungo wa kati wa Real Madrid na Ujerumani Toni Kroos, 29, huenda akahamia Manchester United kama sehemu ya mkataba wa kumpeleka Paul Pogba, 26, katika klabu hiyo ya Uhispania. (Sun)', 'Juventus inapani akumpatia kiungo wa Ufaransa Adrien Rabiot, 24, katika makubaliano ya kubadilishana wachezaji na pesa kwa mchezaji wao wa zamani,Pogba. (Sun)', 'Arsenal pia wanataka kumsajili beki wa Bayern Munich na Ujerumani Jerome Boateng, 31. (Sky Sports)', ""Arsenal imeingia katika kinyang'anyiro chausajili wa beki wa Norwich Max Aarons lakini Tottenham huenda ikapata nafasi ya kumsajili kiungo huyo wa miaka 19. (Daily Mail)"", 'Gunners imeelekeza darubini yake kwa Boateng licha ya tetesi kuwa huenda wa RB Leipzig ikilipa pesa nyingi kumpata bekiwa Ufaransa Dayot Upamecano, 21. (Evening Standard)', 'Manchester United imejaribu kupita ajenti Mino Raiola wakati walipotaka kumsaini mshambuliaji wa Norway Erling Haaland kutoka Red Bull Salzburg. Kiungo huyo wa miaka 19- hata hivyo aliamua kujiunga na Borussia Dortmund. (Daily Mail)', 'Kiungo wakati wa Tottenham na Denmark Christian Eriksen, 27, anakaribia kujiunga na Inter Milan. (Ekstra Bladet, in Danish)', 'Borussia Dortmund haina mpango wa kumuuza winga wa England Jadon Sancho, 19, kwa Chelsea hadi angalau mwisho wa msimu huu na The Blues pia watalazimika kusubiri kumsajili mshambuliaji wa RB Leipzig na Ujerumani Timo Werner, 23. (Goal.com)', 'Mkufunzi wa Atletico Madrid Diego Simeone amepuuzilia mbali tetesi za kiungo wa kati wa Ufaransa Thomas Lemar wa miaka 24 - mbaye amehusishwa na Tottenham na Arsenal - anaondoka klabu hiyo. (Mirror)', ""Chelsea, Crystal Palace na Brighton ni miongoni mwa klabu zinamng'ang'ania mshambuliaji wa CSKA Moscow Mrusi Fedor Chalov, 21. (Sky Sports)"", 'Aston Villa huenda ikamnunua kipa wa zamani wa Burnley Joe Hart, 32, baada ya kumkosa mchezaji mwenzake wa zamani Clarets Tom Heaton kutokana na jeraha la muda. (Daily Mail)', 'Kiungo wa kati wa Manchester United na England Jesse Lingard, 27, pamoja na mshambuliaji wa Ufaransa Anthony Martial, 24, waliondolea kwenye mazoezi na kuruhusiwa kwenda nyumbani baada ya kuwa wagonjwa dakika 15 baada ya kufika uwanjani. (ESPN)', 'Mkufunzi wa Everton Carlo Ancelotti amedokeza kuwa alihojiwa kuhusu kazi ya  Liverpool baada ya Brendan Rodgers kufutwa kazi Oktoba 2015,lakini akishindwa na Jurgen Klopp. (Telegraph)', 'Bilionea na mwenye hisa wa Arsenal, Alisher Usmanov anatafakari wazo la kuungana na mshirika wake wa kibiashara na mmilikik wa Everton Farhad Moshiri kwa kuwekeza katika klabu ya Merseyside. (Times, subscription required)']"	2
1005	 Waziri wa Viwanda, Biashara na Uwekezaji, Charles Mwijage alisema kiwanda hicho kitakapoanza uzalishaji, kitakuwa kinazalisha tani 120,000 za sukari kwa mwaka.Mwijage alikuwa akijibu swali la nyongeza la Mbunge wa Buyungu, Kasuku Bilango (CCM) aliyetaka kufahamu lini mkoa Kigoma wenye rasilimali nyingi kutajengwa kiwanda.Akizungumzia zaidi juu ya uanzishwaji wa viwanda, Mwijage alisema kiwanda cha Sayona kitajengwa Mkoani Pwani kitasindika matunda tani 25,000 kwa mwaka na kuchukua matunda hayo kutokea Pwani hadi Lushoto mkoani Tanga.Pia alisema kwa sasa kuna mwekezaji anatafuta eneo la kuanzisha kiwanda cha nyama hivyo akamtaka Mbunge wa Viti Maalumu, Taska Mbogo(CCM) kukutana na mwekezaji huyo ili kupatiwa eneo mkoani Katavi.Akijibu swali la msingi la Mbogo aliyetaka kufahamu mpango wa serikali wa kutoa mafunzo ya ujasiriamali kwa wanawake na vijana wa mkoa wa Katavi, Mwijage alisema Shirika la Kuhudumia Viwanda vidogo(Sido) lilitoa mafunzo kwa wajasiriamali 520.Mafunzo hayo yaliyotolewa kati ya mwaka 2007 na 2015 yalikuwa na nia ya kutoa maarifa na kujenga uwezo wa stadi mbalimbali za kazi.Mafunzo hayo yalitolewa katika nyanja za utengenezaji wa mizinga ya nyuki ya kisasa na usindikaji vyakula.Pia utengenezaji wa sabuni, utengenezaji wa chaki, mafunzo juu ya ujasiriamali, utengenezaji wa majiko ya kisasa yanayotumia nishati ndogo, mfumo wa ufuatiliaji wa bidhaa za asali, utengenezaji wa mitambo ya kukaushia mazao ya kilimo yanayotumia nishati ya jua na usimamizi wa masoko.	5
1006	Andrew Msechu na Asha Bani -Dar es salaam  WAZIRI Mkuu mstaafu Frederick Sumaye ametangaza kujivua uanachama wa Chama cha Demokrasia na Maendeleo (Chadema) kwa kile alichodai ni kutokana na kufedheheshwa na baadhi ya viongozi wa juu wa chama hicho, baada ya uamuzi wake wa kuchukua fomu kuwania uenyekiti wa chama hicho. Akizungumza katika mkutano na wanahabari Dar es Salaam jana, Sumaye alisema amefedheheshwa na hatua ya baadhi ya viongozi wa chama hicho kufanya jitihada na hata kutumia rushwa, ili kumnyima nafasi ya uenyekiti wa Kanda ya Pwani, ambayo alikuwa mgombea pekee. “Nimeamua kujitoa. Nimefedheheka sana, sana, hasa nikijua sababu ati nimekosa adabu kwa kuchukua fomu ya kugombea nafasi ya uenyekiti taifa. Ningeweza kukaza shingo kama pale mwanzo na labda yangepita tu. Lakini malengo yetu tutayafikia na kufanikiwa kwa demokrasia ipi ndani ya chama? Kwa umoja upi ndani ya chama?  “Baada ya kutafakari sana kwa kina, na kama hao wakubwa wameweza kuwashawishi wapigakura wa kanda yangu ya Pwani ambapo mimi nilikuwa mwenyekiti wao, wakapiga kura za hapana, ustaarabu unasema Sumaye toka sasa maana hutakiwi. Akuchukiaye hakwambii toka, bali utaona matendo yake kwako.  “Najua wako watakaosikitika sana, lakini pia wako watakaofurahi kwa sababu ninaondoa msongamano na ushindani, hasa katika nafasi ya uenyekiti wa taifa.  “Kwa hiyo nimelazimika kwa kulazimishwa kujiondoa Chadema kutoka leo (jana) hii. Najiondoa kwa kutumia ibara ya 5.4.1 ya katiba ya chama. Kwa tafsiri hii mimi siyo mwanachama wa Chadema kuanzia sasa na sijiungi na chama chochote. “Kwa bahati nzuri alipokuwa Arusha kwenye mkutano wa kanda, Mwenyekiti Mbowe (Freeman) alishatutahadharisha kuwa sumu haionjwi kwa ulimi, kwa hiyo na mimi siko tayari kuonja sumu kwa ulimi,” alisema Sumaye. Alisema kwa hatua hiyo ya kujitoa ndani ya Chadema, akiwa tayari alishachukua fomu ya kugombea uenyekiti na kuirejesha, hatima ya fomu hiyo inabaki kwa uongozi wa chama. Sumaye alisema alichukua fomu hiyo na kuijaza kisha kuilipia Sh milioni moja na kuirudisha kwa wakati, lakini uchunguzi wake kutoka vyanzo mbalimbali unaonyesha si mwafaka wala busara kuendelea na safari hiyo.  “Inabidi leo (jana) nitangaze kuwa hiyo safari ya kugombea uenyekiti ngazi ya taifa naisitisha rasmi kwa usalama wangu, usalama wa wanachama na wa chama chenyewe,” alisema Sumaye.  SABABU ZA KUJITOA Akielezea sababu zilizomfanya ajitoe, alisema pamoja na kuonyeshwa kuwa hatakiwi kupitia mtiririko wa matukio aliyokutana nayo tangu alipoamua kuchukua fomu ya kuwania uenyekiti wa chama hicho, Sumaye alisema moja ya sababu ni kubaini uwapo wa matumizi ya rushwa iliyowapofua macho wapigakura wa Kanda ya Pwani. Alisema sababu nyingine ni hatua ya yeye kuchukua fomu ya uenyekiti wa Chadema, ambayo iliibua nongwa, pamoja na kwamba ni haki yake ya kikatiba kulingana na katiba ya chama hicho. “Lakini pia nilikuwa na lengo la kwanza, kuondoa hisia ambayo imejengeka sana katika jamii kuwa ndani ya Chadema hakuna demokrasia ya kweli, na pili, kuwa nafasi ya mwenyekiti wa taifa ni ya Mheshimiwa Mbowe tu na haisogelewi na mtu yeyote.  “Mimi binafsi nilikuwa siamini kuwa hisia hizi ni za kweli, ndiyo maana niliona haya yasipofutika yanatuchafulia chama chetu.  “Kumbe mimi ndiyo nilikuwa nimekosea sana kufikiri hivyo. Pamoja na nia hiyo njema, badala ya busara kutumika hata kama tungetaka kumlinda Mbowe wetu, njia za ovyo ndizo zilizotumika,” alisema Sumaye. Alisema kabla ya kuchukua uamuzi wa kujitoa, aliwaambia Chadema inahisiwa kwa kutokuwa na demokrasia ndani mwake na kuwa kiti cha Mwenyekiti Mbowe hakiguswi.  Alieleza kuwa lengo lake katika hayo ni kwamba alitaka kuhakikisha Chadema inayafuta yote inayosingiziwa na iwapo watapiga kura kama walivyopanga, basi watauthibitishia umma kuwa ni kweli ndani ya Chadema hakuna demokrasia ya kweli na kwamba nafasi anayoishikilia Mwenyekiti Mbowe haigusiki.  “Kwa bahati mbaya sana ndivyo ilivyotokea. Na hivyo hivyo waliowahi kujaribu kuwania hiyo nafasi huko nyuma yamewakuta kama haya na labda mengine mabaya zaidi,” alisema Sumaye.  Akizungumzia uchaguzi wa ngazi ya Kanda ya Pwani, Sumaye alisema alipata habari kuwa kuna watu wanakuja kumuona na kumuomba agombee uenyekiti wa kanda na watamchukulia fomu ya kugombea, hivyo alikubali, japo aliwaambia hakuwa na nia sana ya kugombea nafasi hiyo.  “Nikaletewa fomu nikaijaza na kuirudisha kama taratibu zinavyotaka nikawa nashangiliwa kwa furaha kuwa ndiye mwenyekiti, tena nikiwa pekee asiyekuwa na mpinzani. “Baadhi ya wajumbe wa Kamati Kuu ambao ndio waliofanya mpango wa mimi kuletewa fomu za kanda, ndio wakageuka kuhakikisha mimi ambaye nilikuwa mgombea pekee wa kiti cha kanda nanyimwa kura na kura za hapana zinashinda.  “Wajumbe karibu wote walipigiwa simu na wengi wao walifichwa mahotelini na kupewa fedha kwa kazi hiyo. Sababu kubwa ati kwanini nimechukua fomu ya kugombea kiti cha taifa.  “Basi wangenitahadharisha tu kuwa katika chama chetu nafasi hiyo ina utaratibu wa tofauti nje ya katiba, ningeelewa na labda ningetii na kama nisingetii basi mnanisubiri kwenye vikao vinavyohusu nafasi hiyo.  “Jambo hili limeamsha tena hasira zilizokuwa zimetulia dhidi yangu kutoka marafiki zangu na familia yangu, kutokana na kitendo hiki kilichotokea kwa kutengenezwa na kuongozwa na baadhi ya viongozi wa juu wa chama cha Chadema,” alisema Sumaye.  Alisema alibaini mapema kufanyiwa ‘figisu’ katika uchaguziwa wa kanda na aliwafahamu wahusika wakuu, na alitahadharisha kabla uchaguzi haujaanza kuwa anakijua walichopanga wajumbe kwa kushawishiwa na wachache, suala ambalo si sahihi.  “Huo uchaguzi gani ambao baadhi ya wajumbe wa Kamati Kuu wanawaficha wajumbe na kuwalisha rushwa? Unataka kumwaminisha nani kuwa mimi Sumaye niliyekuwa mwenyekiti wa kanda, waziri mkuu mstaafu niliyekuja kuombwa kugombea na fomu nikachukuliwa na kulipiwa, ati leo watu hao hao wanapiga kura kihalali na kura za hapana zinashinda.  “Walidhani wananikomoa mimi Sumaye, lakini wamekijengea chama mazingira ya ovyo na ya aibu. “Mbowe najua utakuwa mwenyekiti wetu wa chama. Hilo kundi lako linalojidai ndiyo ’cabinet’ yako ya ndani usipoliangalia litakuvunjia chama,” alisema Sumaye.  Alisema kwa ujumla uchaguzi wa mwaka huu umeacha majeraha mengi ambayo si ya kushindwa kwenye uchaguzi, bali ya mgawanyiko ndani ya chama kwa sababu watu walikuwa wanachaguana kwa kutegemea kundi la nani.  Sumaye alisema kwa wale waliokuwa wanaitwa ‘Team Mbowe’, kulikuwa na nguvu kubwa kutoka nje ya kanda zilizotumika na ambao siyo ‘Team Mbowe’ waliumizwa sana, hivyo Mbowe ana jukumu la kuunganisha makundi maana kwa jinsi anavyowajua baadhi yao, watawasumbua sana wale wengine.  “Ni vema ukweli ukasemwa ili marekebisho yafanyike. Bado tunahitaji kuona upinzani imara. Bado natamani kuona chama cha upinzani kinachopishana uongozi na CCM kama ilivyo kwenye nchi za wenzetu walioendelea. Lakini kwa hali hii safari bado ndefu, lakini tukijitathmini kihalisia na kufanya marekebisho ya kasoro hizi na zingine, safari inaweza kuwa fupi.  “Naamini Chadema ikiweza kusikiliza ushauri mzuri na kubadili utaratibu fulani fulani wa namna ya kuendesha mambo ya chama, bado ni chama tunachoweza kukitegemea kutufikisha katika malengo makuu ya taifa letu,” alisema Sumaye. 	1
1007	LOS ANGELES, MAREKANI  STAA wa muziki wa pop nchini Marekani, Justin Bieber, mwishoni mwa wiki iliopita alifukuzwa mazoezini kwenye gym inayojulikana kwa jina la Dogpound, kisa ni ujio wa Taylor Swift. Inasemakana kuwa, wakati Bieber anaendelea na mazoezi ndani ya gym hiyo ulikuwa ni wakati wa Taylor, hivyo ilikuwa ni lazima aondoke staa huyo aondoke. Kwa mujibu wa TMZ, Bieber hakutaka kuondoka kwa wakati huo na akawa anajifanya anaendelea kucheza wimbo wake mpya wa Yummy. Lakini baada ya Taylor kuingia, Bieber hakuwa na sababu ya kuendelea kukaa, aliamua kufuata sheria na kumpisha mrembo huyo kwa kuwa tayari muda wake ulikuwa umemalizika.	0
1008	MWANASHERIA wa Chama cha Demokrasia na Maendeleo (Chadema), Mabere Marando, ameibuka ghafla Jumanne ya wiki hii, ikiwa ni baada ya kupita siku takribani 973 za kutokuonekana hadharani na katika matukio ya kijamii na kisiasa. Marando ambaye ni mwanaharakati wa siasa za vyama vingi na gwiji wa sheria nchini, aliungana na viongozi wengine wa Chadema ambao walifika katika Mahakama ya Hakimu Mkazi, Kisutu kushuhudia ukamilishaji wa dhamana ya Mwenyekiti wa chama hicho, Freeman Mbowe pamoja na viongozi wenzake saba ambao walikuwa mahabusu wakikabiliwa na kesi ya uchochezi na kuhamasisha maandamano yaliyosababisha kifo cha mwanafunzi wa Chuo cha Taifa cha Usafirishaji (NIT), Akwilina Akwilini. Akiwa katika mwonekano wa furaha huku baadhi ya watu wakimsogelea kwa kumsabahi, Marando kwa mwendo wa pole alijongea hadi walipokuwapo mawaziri wakuu wastaafu, Edward Lowassa na Frederick Sumaye, ambapo alishikana nao mikono kwa furaha na kuteta mambo kadhaa. Kabla ya tukio hilo la Jumanne, gwiji huyo wa sheria na siasa za upinzani hakuwahi kuonekana hadharani kwenye shughuli za kisiasa za Chadema tangu Septemba mwaka 2015, baada ya kuugua ghafla ambapo alipatiwa matibabu katika Taasisi ya Moyo ya Jakaya Kikwete, baadaye kupelekwa nchini India kwa matibabu zaidi.   Hata hivyo, haijawahi kuwekwa wazi ugonjwa uliokuwa ukimsumbua Marando ingawa taarifa zaidi zinadai kwamba alitibiwa nchini India na kurejea kwa ajili ya kuendelea na mazoezi madogo madogo ya kumsaidia kuimarisha afya yake. Siku chache kabla ya kuugua ghafla, Marando aliwaahidi wafuasi wa upinzani kuwa atatangaza matokeo ya uchaguzi kila kituo kitakapomaliza upigaji wa kura kabla ya kutangazwa na Tume ya Uchaguzi (NEC). Alisema njama zote zinazotumiwa na Chama Cha Mapinduzi (CCM) za kutaka kuhujumu matokeo, zikiwamo za kukusanya shahada za polisi na wanajeshi wameshazigundua na wamejipanga kuzikabili. “Njama zote walizonazo kutaka kujaribu kuhujumu kura za Lowassa, wabunge na madiwani pamoja na kuhujumu kura za Zanzibar tutazidhibiti, nawaambia mawakala baada ya kupiga kura tu msisubiri saa 12, nitumieni saa saba mchana nitatangaza matokeo, mheshimiwa usiwe na wasiwasi, endelea na kazi yako,” alisema Marando. Alisema ofisi ya sheria ya chama hicho imejipanga kulinda kura za wagombea wote na hakuna atakayeibiwa mwaka huo. Pamoja na kutoa msimamo huo, lakini Marando alishindwa kutimiza azma yake hiyo baada ya kuugua ghafla siku 11 kabla ya kampeni za Uchaguzi Mkuu wa 2015 kuanza. Hatua hiyo ilisababisha awe kando na majukumu ya kichama wakati wa zoezi la upigaji kura hadi kutangazwa kwa matokeo ya kura za Rais zilizompatia ushindi mgombea wa CCM, Dk. John Magufuli, huku upande wa Zanzibar ukilazimika kurudia uchaguzi. Marando ni miongoni mwa wanasiasa wa kwanza wa upinzani nchini na alikuwa mmoja wa waanzilishi wa jukwaa la Katiba la NCCR na kisha chama cha siasa cha NCCR-Mageuzi mwaka 1992.	1
1009	LONDON, UINGEREZA MAHAKAMA ya Juu nchini Uingereza imesema Waziri Mkuu Theresa May lazima apate idhini ya Bunge kabla ya kuanzisha mchakato wa nchi hiyo kujiondoa Umoja wa Ulaya maarufu kama Brexit. “Leo (jana) kwa wingi wa majaji wanane dhidi ya watatu, mahakama inahukumu kuwa Serikali haiwezi kuanzisha kipengele cha 50 kama inavyotaka bila sheria ya Bunge inayoiruhusu kufanya hivyo,” alisema Jaji David Neuberger wakati akisoma hukumu hiyo. Katika hukumu hiyo, mahakama ilisema muswada kama huo ambao unatarajiwa kupelekwa bungeni ama baadae wiki hii au wiki ijayo, unaweza kuwa mkataba mfupi sana. Mara baada ya kutolewa hukumu hiyo, waziri anayehusika na Brexit, David Davis, alisema Serikali itawasilisha sheria ya waziwazi ndani ya siku chache kutaka idhini ya Bunge kuanzisha mchakato huo. “Tutawasilisha ndani ya siku chache zijazo muswada wa sheria kuipa Serikali mamlaka ya kisheria ya kuanzisha kipengele cha 50 na kuanza mchakato rasmi wa kujiondoa,” alisema Davis na kuongeza kuwa huu ndiyo utakuwa muswada wa wazi zaidi iwezekanavyo kutekeleza uamuzi wa watu na kuheshimu hukumu ya Mahakama ya Juu. mwanaharakati Gine Miller ndiye aliyefungua shauri hilo mahakamani, akitaka Bunge liwe na usemi katika kuanzisha mchakato wa Brexit. Wakati wa kura za maoni kuhusu kujiondoa Umoja wa Ulaya, wabunge wengi walipiga kura kutaka Uingereza ibakie katika chombo hicho. Hata hivyo, chama kikuu cha upinzani cha Labour, kilisema hakitazuia Brexit ingawa kitajaribu kuifanyia marekebisho sheria hiyo. Taarifa za vyombo vya habari zimesema wabunge 80 wa Labour kati ya 650 katika Bunge la Uingereza watapuuza msimamo wa Kiongozi wa chama chao, Jeremy Corbyn, na kupiga kura kupinga kuanzisha mchakato huo. Aidha chama kidogo cha Liberal Democratic kimesema kitapinga mchakato mzima wa Brexit isipokuwa iitishwe kura ya pili ya maoni kuhusu makubaliano ya mwisho. Wakati huo huo, Waziri Kiongozi wa Scotland, Nicolas Sturgeon ameibua uwezekano wa kura nyingine ya kutaka uhuru wa Scotland baada ya mahakama hiyo kuamua kwamba Bunge la Scotland halihitaji kushauriwa kuhusu kuanzisha mchakato wa Brexit.	0
1010	 TP Mazembe iliyocheza nusu fainali mwaka jana, iliepuka kipigo cha mechi ya kwanza cha bao 1-0 ugenini Tshwane na juzi kuibuka na ushindi wa mabao 3-1 nyumbani kwake mjini Lubumbashi.Lakini mabao ya Rainford Kalaba, Samata na Roger Assale yalihakikisha kuwa bao la Percy Tau halikuwa na maana kwa wageni hao na hivyo kikosi hicho kusonga mbele.Kwa upande wake, Al Hilal ya Sudan iliitupa nje mabingwa wa Malawi, Big Bullets saa chache baada ya mabingwa hao kupata kifo cha beki wao, Douglas Chirambo.Chirambo aliripotiwa kufariki kwa ugonjwa wa uvimbe kwenye ubongo baada ya kuugua kwa muda mrefu, lakini mechi hiyo ya raundi ya pili iliendelea kama kawaida na kumalizika kwa sare ya bao 1-1, na Wasudan kufuzu kwa jumla ya mabao 5-1.Ushindi wa mabao 4-0 mjini Khartoum yalihakikisha Al Hilal inasonga mbele raundi ya ijayo na walimaliza kazi baada ya Frank Boubacar kusawazisha bao la James Chilapondwa aliyefunga kwa penalti katika dakika ya 74.CS Sfaxien pia iliyofungwa katika nusu fainali msimu uliopita, ilijiweka pazuri baada ya kuishinda Semassi kwa bao 1-0 na kufuzu kwa jumla ya mabao 6-0.Marius Noubissi alifunga bao pekee la mechi hiyo ya marudiano ambayo ilikamilisha ratiba baada ya timu hiyo ya Tunisia kushinda mabao 5-0 mwezi uliopita.Kaloum Star pia imesonga mbele baada ya kuishinda Zesco United ya Zambia kwa penalti 5-4, baada ya timu hizo kumaliza dakika 120 zikiwa sare ya mabao 2-2.Kadi nyekundu ya Kingsley Sokari iliigharimu Enyimba kwani Smouha ya Misri ilifunga mabao mawili katika dakika saba za mwisho kupata ushindi wa mabao 2-0 na kusonga mbele kwa jumla ya mabao 2-1.Raja Casablanca, Leopard, Esperance Tunis, Sanga Balende na Eulma pia zilisonga mbele juzi.	2
1011	 MAMLAKA ya Usimamizi wa Bandari nchini (TPA) kupitia Bandari ya Mtwara itakuwa na uwezo wa kuhudumia tani zaidi ya milioni moja za mizigo kwa mwaka kutoka tani 400,000 za sasa, mara ujenzi wa gati namba mbili utakapokamilika mwishoni mwa mwaka huu.Bandari hiyo ambayo imeelezwa kuwa lango kuu la biashara au uchumi kwa ukanda wa kusini mara baada ya kukamilika kwa gati hiyo, imejipanga kuwahudumia sio tu wateja wa ndani ya nchi bali na wa nchi jirani za Malawi, Zambia na Msumbiji.Akizungumza na gazeti hili katika mahojiano maalumu bandarini hapo jana, Meneja wa Bandari ya Mtwara, Juma Kijavara alisema kukamilika kwa ujenzi wa gati namba mbili kutaifanya bandari hiyo pia kuwa na uwezo wa kuhudumia tani zaidi ya milioni mbili kwa mwaka katika kipindi cha miaka mitano ijayo.Alisema bandari hiyo tangu ijengwe enzi za ukoloni mwaka 1953, ilivunja rekodi kwa kusafirisha tani 377,590 za mizigo katika Mwaka wa Fedha wa 2016/2017, huku mwaka 2018/19 ilisafirisha tani 363,286 na mwaka 2014/15 ilisafirisha tani 296,577.Tofauti na gati zingine zilizopo nchini na nchi jirani, gati namba mbili linalojengwa katika Bandari ya Mtwara lina kina cha asili cha mita 13 maji yanapokupwa, jambo linaloifanya bandari hiyo kuwa bora katika ukanda wa kusini ikilinganishwa na kina cha mita 9.5 cha bandari za nchi jirani.Akieleza kuhusu ujenzi huo, Mhandisi wa bandari hiyo, Norbert Kalembwe, alisema unatekelezwa na wakandarasi kutoka China ambao ni Kampuni za China Railway Construction Engineering Group (CRCEG) na China Railway Major Bridge Engineering Group Co. Ltd (CRMBEG) kwa gharama ya Sh bilioni 137.4 ambazo ni fedha za serikali, lakini pia wakandarasi hao wanafanya kazi chini ya mhandisi msimamizi ambayo ni Kampuni ya Inros Lackner ya Ujerumani.Kwa mujibu wa Kijavara, shehena kubwa ya mizigo inayohudumiwa na bandari hiyo ni zao la korosho ambalo ndiyo zao kuu la biashara kwa mikoa ya kusini ya Mtwara, Lindi na Ruvuma. Shehana zingine ni saruji inayozalishwa na kiwanda cha Dangote.“Gati hili linalojengwa lina urefu wa mita 300 na ujenzi umefikia asilimia 52, likikamilika litakuwa na uwezo wa kuhudumia meli zenye ukubwa wa tani 65,000 ikilinganishwa na gati la awali lenye uwezo wa kuhudumia meli zenye uwezo wa tani 45,000, lakini pia litakuwa na eneo la kuhifadhia mizigo lenye ukubwa wa mita za mraba 79,000 na uwezo wa kuhudumia tani zaidi ya milioni moja kwa mwaka,” alieleza.Pamoja na kuhudumia shehena za mafuta yanayokuja kwa ajili ya mikoa ya Lindi na Mtwara, Meneja huyo alisema bandari yake pia imejipanga kusafirisha tani 500,000 za makaa ya mawe kwa mwaka, tani zaidi ya 50,000 za jasi na tani zaidi ya 300,000 za saruji kwa mwaka inayozalishwa na kiwanda cha Dangote.Ofisa Utekelezaji wa bandari hiyo, Ibrahim Ruzuguma, alisema Bandari ya Mtwara inapokea wastani wa meli tatu za mizigo kwa wiki, hivyo kwa mwezi inapokea meli 12 ikiwemo meli moja ya mafuta kutoka Umoja wa Falme za Kiarabu (UAE) ambayo inakuja bandarini hapo kila mwezi.Kwa kuwa bandari ni sehemu ya uchumi wa nchi, Ofisa Ulinzi wa Bandari ya Mtwara, Khalid Kitentya, alisema wamewekeza akili, taaluma na fedha na katika kufanya hivyo, kitengo cha ulinzi bandarini hapo siyo tu kwamba kina jukumu la kuzuia uhalifu ukiwemo wizi wa mali za wateja na vitu vingine, bali pia kuhakikisha uchumi wa nchi uko salama.	5
1012	 UTALII ni sekta muhimu kwa ukuaji wa uchumi nchini Tanzania. Inachangia zaidi ya asilimia 17 ya pato la taifa. Katika mwaka wa fedha wa 2016/2017, sekta ya utalii ilichangia asilimia 17.5 ya pato la taifa huku ikiliingizia asilimia 25 ya fedha za kigeni.Katika kipindi hicho, ilichangia ajira 500,000 za moja kwa moja na nyingine milioni moja za watu kujiajiri kwa shughuli mbalimbali zinazoigusa sekta hiyo. Kutokana na umuhimu wa sekta hiyo, Serikali imeendelea kupanga na kutekeleza sera mbalimbali kuendelea kuiinua, ikiwa ni pamoja na kuimarisha vyuo vinavyotoa elimu na mafunzo ya utalii nchini.Chuo cha Mafunzo ya Uhifadhi wa Maliasili kwa Jamii (CBCTC) kilichopo katika kijiji cha Likuyu Sekamaganga, wilayani Namtumbo, mkoani Ruvuma kimeendeleza juhudi hizo za serikali kwa kutoa wahitimu wenye weledi katika sekta hiyo. Hivi karibuni kimefanya mahafali ya mafunzo kwa askari wanyamapori wa vijiji (VGS) huku mgeni rasmi akiwa Naibu Waziri wa Maliasili na Utalii, Constantine Kanyasu.Akizungumza katika mahafali hayo, Kanyasu aliwaasa askari kulinda na kutunza rasilimali za taifa katika maeneo yao ili ziwe endelevu kwa kizazi cha sasa na kijacho. Kanyasu aliahidi kushughulikia changamoto zinazokikabili chuo hicho, ikiwamo miundombinu chakavu na kumalizia jengo la maktaba aliloweka jiwe msingi na kusema, serikali itahakikisha chuo hicho kinakuwa na sifa ya chuo cha kati.Anasema kozi ya waongoza watalii inayoanzishwa katika Chuo cha Likuyu, mtaala wake utakuwa unafanana na vyuo vingine viwili nchini vivyotoa kozi hiyo alivyovitaja kuwa ni Chuo cha Pansiansi Mwanza na Mweka, Kilimanjaro.“Serikali imejipanga kufungua utalii wa Kusini, hivyo kozi ya waongozaji watalii ni muhimu kuwa na silabasi moja ili kupata watu watakaokuwa na sifa ya kutoa huduma zinazofanana kwa watalii ili kuwafanya watalii kuendelea kufika Tanzania,’’ alisema Naibu Waziri Kanyasu.Alisema serikali inafungua utalii Nyanda za Juu Kusini na Kusini kuhakikisha utalii unakuwa zao namba moja kwa ajili ya kuongeza mapato ya fedha za kigeni na uchumi wa Tanzania kwa sababu uchumi wa utalii bado upo wazi.Alisema utalii si kuangalia wanyama na kupanda milima pekee, bali nchini Tanzania upo utalii wa aina nyingi ukiwemo wa ngoma, vyakula, nyumba za asili, zana za kilimo kama jembe la mkono linaloshangaza wageni wengi kutoka nje ya nchi. Kwa mujibu wa Kanyasu, changamoto kubwa iliyokuwa inaikabili sekta ya utalii nchini ni miundombinu hafifu.Anasema Rais John Magufuli amenunua ndege, amejenga barabara za lami na hivi sasa anaboresha na kujenga viwanja vya ndege vilivyo muhimu kwa utalii. “Kazi yetu kubwa sasa kama Wizara ni kuangalia wapi tuwekeze ili watalii waje na kutuletea fedha za kigeni hivyo kuchangia mapato na kukuza uchumi wa Taifa letu’’, amesema Kanyasu.Mkuu wa Chuo cha CBCTC, Jane Nyau anasema katika mahafali hayo kuwa, chuo hicho kilichoanzishwa mwaka 1995 ni pekee cha utoaji wa mafunzo ya uhifadhi wa maliasili kwa jamii barani Afrika. Anasema hapa nchini katika vyuo vya uhifadhi, hakuna chuo kinachotoa mafunzo yanayofanana na chuo hicho hali hiyo ndiyo inakifanya kuwa ni chuo cha kipekee nchini. Katika mahafali ya kozi namba 64/2019 ya askari wanyamapori wa vijiji (VGS), wanachuo 20 wamehitimu mafunzo ya askari wanyamapori wa vijiji kwa miezi mitatu.Anasema licha ya chuo hicho kutoa kozi za mafunzo hayo ya askari wanyamapori wa vijiji na mafunzo ya viongozi wa serikali na kamati za maliasili za vijiji kwa mwezi mmoja, kuanzia Julai 2019 chuo hicho kitaanza kutoa kozi ya astashahada ya awali ya waongozaji watalii kwa muda wa mwaka mmoja. “Kozi hii itatolewa kuendana na mkakati unaoendelea wa serikali wa kukuza utalii katika Ukanda wa Kusini, mtaala wa kozi hiyo umeshakamilika na tayari umeshathibitishwa na Baraza la Usimamizi wa Vyuo vya Ufundi (NACTE),” anasema Nyau.Akizungumzia mafunzo yaliyohitimishwa, Mkuu wa chuo anasema, mafunzo hayo yametolewa chini ya ufadhili wa Shirika la Wildlife Conservation Society (WCS) na askari hao wamepatiwa mafunzo kupitia utekelezaji wa mkakati mpya wa kulinda shoroba mbili zilizoko katika maeneo yao. Anazitaja shoroba hizo kuwa ni Ruaha kupitia Piti hadi Katavi na ya pili ni inayotoka Ruaha kupitia Rungwa na Ipole.Licha ya mafunzo ya VGS, Nyau anayataja mafunzo yanayoendelea ya viongozi na wajumbe wa kamati za maliasili na vijiji pamoja na baadhi ya wenyeviti na wananchi toka vijiji mbalimbali na kwamba, mafunzo hayo yanafadhiliwa na WWF yakishirikisha washiriki 40 kutoka Jumuiya za Hifadhi za Wanyamapori. Anazitaja jumuiya hizo kuwa ni Mbarang’andu, Kimbanda, Kisungule katika Wilaya ya Namtumbo, Chingoli na Nalika wilayani Tunduru; pamoja na baadhi ya wananchi na wenyeviti kutoka vijiji vya Likuyu, Mchomoro, Mtelemwahi, Lusewa, Likusanguse, Sasawala, Amani, Matepwende, Msisima na Ligunga.Kwa mujibu wa Mkuu wa Chuo huyo, mafanikio yaliyopatikana tangu kuanzishwa kwa chuo hicho mwaka 1995 ni kutoa mafunzo kwa wananchi 4,633, kuanza ujenzi wa maktaba na chumba cha kompyuta kwa kutumia fedha za ndani. Kwa sasa zinahitajika Sh milioni 23.4 kukamilisha ujenzi huu. Mengine ni kupitia ufadhili wa USAID, chuo kimefanikiwa kuandaa mtaala wa kozi ya waongoza watalii na kudurusu mpango mkakati wa kuandaa mpango wa biashara wa chuo.Anayataja mafanikio mengine kuwa ni pamoja na kutoa mafunzo ya kitaaluma kwa wakufunzi na kutoa vifaa vya mafunzo na mfumo wa umeme ambavyo ni genereta moja, kompyuta mpakato, viona mbali, mahema 16 na vitabu 40 kwa ajili kozi ya waongoza watalii. Pamoja na mafanikio hayo, Nyau anazitaja changamoto zinazokikabili chuo hicho kuwa ni upungufu mkubwa wa watumishi na uchakavu wa majengo yakiwemo mabweni, uchakavu wa magari, nyumba za watumishi, jiko na bwalo la chakula.Anasema karibu majengo yote yalirithiwa kutoka kwa wakimbizi wa Msumbiji miaka ya 1980 na kwamba, tangu wakati huo hayajawahi kufanyiwa ukarabati. Mratibu wa shughuli za uhifadhi kwa jamii (WCS), Anna Kimambo anasema WCS imefadhili mafunzo hayo kutokana na changamoto ya uvamazi katika maeneo ya uhifadhi hivyo, yanalenga kutekeleza kwa vitendo kanuni ya uhifadhi ya maeneo ya shoroba iliyopitishwa mwaka 2018 ili kulinda maeneo ambayo hayajaharibiwa sana.Kaimu Mkurugenzi wa Wanyamapori Tanzania, Canisius Karamaga, anasema CBCTC Namtumbo kimewekwa na serikali ili kutoa mafunzo kwa wahifadhi na kutoa elimu kwa askari wa wanyamapori vijijini hivyo chuo hicho kinatoa elimu katika maeneo yaliyo nje ya mfumo rasmi wa uhifadhi. Anasema chuo hicho kinasaidia hifadhi kwa jamii na shoroba ambapo maeneo hayo yote ni ardhi za vijiji kwa kuwa yanaunganisha hifadhi moja kwenda nyingine na kwamba, iwapo shoroba hizo zitafungwa, wanyama watakuwa wanazaliana ndani ya kizazi hivyo watatoweka.“Wanyama wanavyobadilishana vinasaba kati ya hifadhi na hifadhi, hapo ndipo tunapopata uhifadhi endelevu na rasilimali endelevu ndipo panapoleta umuhimu wa kuhifadhi maeneo yaliopo nje ya mfumo rasmi wa uhifadhi chini ya vijiji,’’ anasema Karamaga.Mkuu wa Wilaya ya Namtumbo, Sophia Kizigo anasema robo tatu ya wilaya hiyo ni hifadhi ikiwemo eneo la Pori la Akiba la Selous na kwamba, katika shoroba inayounganisha Selous na Niassa Msumbiji, kuna hifadhi tatu ndani ya Wilaya ya Namtumbo ambazo ni Mbarang’andu, Kisungule na Kimbanda.Anasema Wilaya ya Namtumbo inahusika katika mradi mkubwa wa umeme wa Rufiji kwa sababu Mto Luegu unaochangia asilimia 19 katika Mto Rufiji, vyanzo vya mto huo vinaanzia Selous, hivyo wilaya hiyo ina kazi kubwa ya kulinda vyanzo vya maji vya mto huo ili mradi wa umeme uwe endelevu. Mawasiliano ya Mwandishi wa makala haya ni baruapepe: albano.midelo@gmail. com. Simu 0784765917	1
1013	 Simba imeshindwa kumaliza vizuri ligi ya msimu huu, baada ya kuongoza kwa tofauti ya pointi nane kwa muda mrefu hadi ilipokuja kuenguliwa kileleni kufuatia kipigo cha mabao 2-1, kutoka kwa Kagera Sugar.Akizungumza na gazeti hili jana, Kaburu alisema wanajisikia vibaya kuukosa ubingwa wa msimu huu, lakini hawana budi kuwapongeza Yanga kutokana na kufanikiwa kutetea taji hilo kwa bahati dakika za mwisho.“Yanga ni wapinzani wetu kwenye ligi ya Tanzania, tunawapongeza kwa taji hilo lakini ni bahati ndiyo imewabeba kwa sababu karibu msimu mzima sisi ndiyo tumeongoza ligi lakini mwishoni tuliharibu na wenzetu kupata nafasi,” alisema Kaburu.Kiongozi huyo alisema baada ya kupoteza taji hilo nguvu zao kwa sasa wamezielekeza kwenye mchezo wa fainali ya Kombe la FA, dhidi ya Mbao FC utakaopigwa kwenye Uwanja wa Jamhuri Dodoma Mei 28 mwaka huu.Yanga inaongoza msimamo ikiwa na pointi 63 na Simba ina pointi 65 huku kila mmoja akibakiwa na mechi moja. Ili Simba itwae ubingwa inahitaji kuomba Mbao iifunge Yanga mabao 5-0 katika mechi ya mwisho huku yenyewe ikiifunga Mwadui mabao 8-0 jambo ambalo kwa mwenendo wa ligi ulivyo halitawezekana.Kaburu alisema wamepanga timu yao kuipeleka Zanzibar kupiga kambi ya wiki moja kujiandaa na mchezo huo wa fainali lengo ni kuhakikisha wanashinda ili kushiriki na michuano ya kimataifa.Alisema, baada ya mchezo wao wa mwisho wa ligi dhidi ya Mwadui keshokutwa, kikosi chao kitaondoka Dar es Salaam Jumapili kwa ajili ya kambi hiyo ambayo wanaamini itakuwa na mafanikio kutokana na ari waliyokuwa nayo wachezaji na viongozi.Huu ni msimu wa nne mfululizo Simba inalikosa taji hilo, na kuwaachia wapinzani wao Yanga wakilitwaa moja kwa moja baada ya kulichukua mara tatu mfululizo. Naye Grace Mkojera anaripoti kuwa Kampuni ya Sportpesa jana iliingia mkataba wa udhamini na Yanga wenye thamani ya sh bilioni 5 kwa miaka mitano.Yanga ni timu ya pili kuingia mkataba na Kampuni hiyo ya bahati nasibu baada ya hivi karibuni kusaini na Klabu ya Simba mkataba wa miaka mitano wenye thamani ya sh bilioni 4.96	2
1014	Twalib Salum -Mwanza  FUNDI seremala Daud Kabishi (40), amefikishwa Mahakama ya Wilaya ya Misungwi mkoani Mwanza kwa tuhuma mbili za kumbaka na kumpa ujauzito mwanafunzi wa sekondari. Mwendesha Mashtaka wa Polisi, Ramsoney Salehe alimsomea mtuhumiwa hati ya mashtaka kwa maelezo ya awali. Kwa kosa la kwanza la kubaka, Salehe alidai kuwa kwa nyakati tofauti toka Julai hadi Oktoba, mwaka huu, alikuwa akifanya mapenzi na mwanafunzi mwenye umri wa miaka15, kinyume na sheria ya watoto kifungu cha sheria ya jinai 130 (1) 2 (e) kama kilivyorejewa mwaka 2002. Salehe akiwasomea shtaka la pili alidai kuwa kwa muda huo huo, alimpa ujauzito mwanafunzi wa sekondari kinyume na sheria ya elimu kifungu cha 60 (4) kifungu kidogo (4) sheria ya elimu sura ya 353 kama ilivyorejewa na sheria 2 ya mwaka 2016. Hakimu Mkazi Mfawidhi wa Wilaya, Erick Marley baada ya mtuhumiwa kusomewa shtaka yote aliulizwa kama ni kweli tuhuma hizo, alikataa. Kwa upande wa mashtaka umekamilisha ushahidi na utaleta mashahidi wanne na kielezo kimoja PF3. Hakimu Marley alipanga kesi hiyo ianze kusikilizwa Januari 13 mwakani, mtuhumiwa yuko nje kwa dhamana ya watu wawili kwa bondi ya sh milioni moja	1
1015	 Aliomba taasisi mbalimbali zinazofanya biashara na Saccos hiyo, zipunguze urasimu katika utoaji wa uamuzi ili kuwawezesha wanachama kupata mikopo waliyoomba kwa wakati.Meneja huyo alisema ushirika huo ulianza mwaka 1990 ukiwa na wanachama 37 tu walioweka akiba ya Sh 129,600, wengi wao wakiwa ni watumishi wa ofisi ya Katibu Tawala wa Mkoa huo.Alisema sasa ushirika huo umefanikiwa kuongeza wanachama kufikia 697, wenye akiba za Sh 1,010,783,900, ambazo zinazunguka kama mtaji wa kukopeshana.Alisema hali hii imewezesha ushirika huo kuwa na baki ya mikopo kwa wanachama, yenye thamani ya zaidi ya Sh 1,735,609,883.Kuhusu thamani ya chama hicho tangu kianzishwe, Meneja huyo alisema imefikia Sh bilioni 5.8 kikiwa na hisa 41,655,000 , akiba Sh 951,611,670 na baki ya mikopo Sh 1,946,515,130.Akizungumzia kuhusu mikopo kutoka taasisi mbalimbali hapa mkoani, Meneja huyo wa Arusha Kurugenzi Saccos alisema mwaka wa 2013/2014 ushirika huo umepokea mkopo wenye thamani ya Sh bilioni moja kutoka Benki ya CRDB na Shirika la Taifa la Hifadhi ya Jamii (NSSF), ambapo NSSF imetoa mkopo wa Sh milioni 500.Kwa upande wake Mwenyekiti wa Arusha Kurugenzi Saccos, Dk Freedom Makiago alitaja baadhi ya mafanikio yaliyopatikana katika ushirika huo kuwa wanachama wapatao 196 wamenufaika na mikopo yenye thamani ya Sh 621,576,000.	5
1016	"    Na ELIYA MBONEA-ARUSHA   	VITENDO vya ujangili katika Hifadhi ya Taifa ya Milima ya Udzungwa iliyopo Morogoro hususani uwindaji wa nyani wa kitoweo, unaweza kupunguza mapato yatokanayo na  shughuli za utalii.     	Kwa miaka mingi watalii na baadhi ya watafiti wamekuwa wakitembelea hifadhi hiyo kwa ajili ya kufanya utafiti na kujionea makundi 11 ya nyani wa aina mbalimbali wakiwamo pekee aina ya Sanje Mangebay na Iringa Colabus wanaopatikana hifadhini humo.   	Hayo yalisemwa juzi na Muikolojia Msaidizi wa Hifadhi ya Udzungwa, Christine Kibwe alipokuwa akizungumza kupitia makala za utalii zinazoandaliwa na Shirika la Hifadhi za Taifa (TANAPA) na kurushwa na Kituo cha televisheni ya Taifa (TBC) juzi.   	Alisema wanaendelea kukabiliana na changamoto ya kuwahifadhi nyani hao adimu kutokana na baadhi ya watu wanaowatumia kama kitoweo.   	“Nyani hawa wa kipekee kabisa wanastahili kutunzwa na kulindwa vizuri kwa ajili ya kuliingizia taifa kipato zaidi,” alisema Kibwe na kuongeza:   	“Jamii inayotuzunguka imekuwa ikiwatumia nyani kama kitoweo kwa hali hiyo kama hatutaweza kufuatilia kwa karibu basi wanaweza kusababisha kutoweka kwao,” alisema.   	Kwa upande wake, Mkuu wa Hifadhi hiyo, Hassan Nguluma alisema kwa muda mrefu sasa wamekuwa wakipokea watalii kutoka nje badala ya wananchi waishio nchini.   	“Watanzania hawana mwamko wa kutembelea na kujionea rasilimali walizojaaliwa na Mwenyezi Mungu, kwa muda mrefu sasa tumekuwa tukipokea watalii kutoka nje ya nchi badala ya watalii wa ndani wazawa,” alisema.   	Nguluma alisema ndani ya hifadhi hiyo kuna aina mbili za nyani ambao hawapatikani sehemu nyingine duniani ambao ni Sanje Mangebay na Iringa Colabus."	1
1017	Na ASHA BANI  KATIBU wa Halmashauri Kuu ya CCM (Itikadi na Uenezi), Humphrey Polepole, ametuma salumu nzito, huku akiahidi kuchomoa mwanachama mmoja baada ya mwingine kutoka vyama vya upinzani. Polepole alisema hayo juzi, wakati wa ziara yake wilayani Bagamaoyo mkoani Pwani, huku akitumia muda mwingi kujibu tuhuma zilizoelekezwa CCM na Mwenyekiti wa Chama cha Demokrasia na Maendeleo (CHADEMA), Kanda ya Pwani, Frederick Sumaye  aliyesema kuwa wapinzani wamekuwa wakinunuliwa ili wahamie  CCM. Polepole, alisema anashindwa kuwaelewa wapinzani kwamba wakifanya wao sawa, lakini wakifanya wenzao  wa upande mwingine inakuwa ni kama vile usemi  wa mkuki kwa nguruwe kwa binadamu uchungu. “Siwaelewi wale jamaa, siwaelewi siwaelewi, mkuki kwa nguruwe kwa binadamu mchungu, akitoka kwao kuja kwetu kahongwa… wale wawili au  watatu wametoka kwetu kwenda kwao na watu tulikuwa tunawatafutia ‘angle’ waondoke tukafungua mlango wakaporochoka wakaenda sijui wamewahonga shilingi  ngapi, sisi hatukusema  lolote. ‘’Na sijui kama tangu waondoke hao wamepata mwingine 2016 au 2017 na wahakikishia hatoki mtu tena kutoka kwetu kwenda kwao kwa sababu wameanza utovu wa nidhamu, sasa tutakuwa tunatoa mmoja baada ya mwingine, mmoja baada ya mwingine kwa sababu orodha ni ndefu sana wakijipanga ni kama wanakwenda kulipia kodi za majengo,’’alisema. Alisema  wapo wenyeviti, madiwani, wabunge, ambao amewazuia kuwapokea kwa sababu ni kama kundi linalokwenda kusajili kodi ya majengo Mamlaka ya Mapato Tanzania (TRA). Aliwaahidi wana CCM wa Mkoa wa Pwani, kuanzia wiki hii atahakikisha anaotoa mmoja tu kutoka Mkoa wa Dar es Salaam na ni kwa sababu hakuna muda wa kupokea wengine. “Tutapokea mtu huyu, mmoja mmoja kutoka Mkoa wa Dar es Salaam,na nyota mmoja tu… basi kwa sasa hatuna muda tunaanza na mmoja tu ,’’alisema Polepole. Aliwataka kuachana na  maneno kwa sababu hayana msingi mzuri. ‘’Ukiadhibu kwenye moyo ni hatari kubwa, hatari kubwa kabisa,sasa kama wanataka huko wasije leta maneno maana chama chetu kinafanya siasa safi na uongozi bora. Juzi Waziri Mkuu mstaafu, Sumaye alisema hana shida na madiwani wa Chadema  kujiuzulu, lakini anashangaa sababu zao kufanana . Alisema hawezi kuwalaumu kuhama kwao kwa kuwa hata yeye alitoka ndani ya CCM, lakini alikuwa si kwa kulazimishwa na mtu, bali ilikuwa ni matakwa yake. Hivi karibuni Mbunge wa Viti Maalumu ambaye pia ni Waziri wa Nchi, Ofisi ya Rais, Utumishi na Utawala Bora, Angela Kairuki alisikika akisema katika baadhi ya mikutano yake ya ndani na wanawake wa Umoja wa Wanawake (UWT) kuwa watahakikisha majimbo yote Mkoa wa Dar es Salaam, yanarudi mikononi mwao. Kairuki aliwataka akina mama kujipanga kikamilifu kuhakikisha wanayachukua majimbo muda utakapowadia kwa sababu awali walifanya makosa na kuachia wapinzani.	1
1018	PARIS, UFARANSA MAHAKAMA nchini Ufaransa imeanza kusikiliza kesi iliyofunguliwa na Rais wa Burundi, Pierre Nkurunziza dhidi Televisheni moja ya nchini Ufaransa, Mwanasheria wa Ubelgiji na Mwandishi wa Habari wa Burundi, David Gakunzi, kwa makosa ya kuikashifu nchi yake na hadhi yake. Rais Nkurunziza anadai kuwa Televisheni hiyo ya Ufaransa miaka miwili iliyopita ilionyesha picha za video za mauaji ya kimbari kwa madai kuwa chama tawala cha Burundi ndicho kilichohusika. Aidha, amesema kuwa picha hizo za video zilizoonyeshwa na televisheni ya Ufaransa, Channel 3, zinadai mauaji hayo ya watu wengi yalifanyika katika viunga vya makazi ya Rais Nkurunziza, jambo linalokanushwa na ambalo kwa sasa limefikishwa mahakamani. Kwa mujibu wa Idhaa ya Kiswahili ya BBC, Rais Nkurunziza amekanusha vikali kwamba picha hizo wala si za ndani ya Burundi, bali zinavyoonekana ni kama zilichukuliwa mahali fulani katika nchi za Afrika Magharibi. Televisheni hiyo ya Channel -3 ya Ufaransa ilizirusha picha hizo mwaka 2016, wakati wa uchaguzi mkuu wa Burundi, ulioandamana na vurugu. Video hizo katika matangazo kupitia televisheni ya France Channel 3, zilionyesha mauaji ya watu wengi, yanayodaiwa kutekelezwa na wafuasi wa Rais Pierre Nkurunziza. Picha hizo za video zimepewa jina la ‘Proof of acts of violence in Burundi”, ikimaanisha ‘Ushahidi wa vitendo vya machafuko ya Burundi.” Ndani ya picha hizo pia baadhi ya watu wanaonekana wakizungumza lugha ya Kihausa, lugha ambayo haiongelewi nchini Burundi. Mshitakiwa Bernard Maingai, ambaye ni mwanasheria, anatuhumiwa kwamba ndiye aliyepeleka video hiyo ili ichezwe katika runinga, wakati mwandishi wa habari, David Gakunzi, yeye anashitakiwa na Rais Nkurunziza kwa tuhuma za mahojiano aliyoyafanya kwenye runinga, akizungumzia picha hizo. Serikali ya Burundi imekuwa ikipata vikwazo kutoka kwa jumuiya za kimataifa, kwa madai ya kukiuka haki za binadamu na kwamba chama tawala nchini humo kina kundi la vijana linaloitwa Imbonerakure. Hata hivyo, Serikali ya Burundi imekuwa ikipinga madai hayo.	0
1019	" BAADHI ya walimu wanawake wanaofundisha katika shule za sekondari mkoani Rukwa, wanatuhumiwa kuwa na uhusiano wa kimapenzi na wanafunzi wao wa kiume, hususani wale wanaosoma kidato cha tano na sita.Baadhi ya wanafunzi wa sekondari mkoani humo hususani wanaoishi kwenye mabweni wanadaiwa kuendekeza tabia za ushoga na usagaji.Wanafunzi wa kike wanataka walimu wakware wanaowalizimisha wawe na uhusiano nao wa kimapenzi wachukuliwe hatua kali za kisheria.Mratibu wa Asasi isiyo ya Kiserikali ya Peace Relief (PRO) , Reuben Charles alikemea vitendo hivyo wakati wa mdahalo uliofanyika mjini hapa na kushirikisha wanafunzi wa kike na wa kiume wa shule za msingi na sekondari, walimu wao na maofisa elimu kata.PRO inatekeleza mradi wa kupiga vita unyanyasaji na udhalilishaji wa kijinsia kwa wanawake na watoto katika kata 10 zilizopo katika Manispaa ya Sumbawanga kwa ufadhili wa asasi ya Foundation for Civil Society.Wakati mdahalo huo ukianza walimu na maofisa elimu kata walilazimika kutoka nje ya ukumbi, kwa kuwa wanafunzi walikuwa wakiogopa kupaza sauti zao hususani wanaosoma sekondari, ambao wengi walikiri kuwepo kwa matukio hayo shuleni.Wakizungumza kando ya mdahalo huo kwa nyakati tofauti, baadhi ya walimu wa kike kwa masharti ya kutoandikwa majina yao gazetini wamekiri kuwa wapo walimu wa kike wanaowataka wanafunzi wao wa kiume kimapenzi, lakini wapo wanafunzi wa kiume wanaowatongoza walimu wao wa kike.""Visa hizi vinatokea hususani katika shule za sekondari hasa wanaosoma katika kidato cha tano na sita, mara nyingi walimu wa kike wenye mahusiano na wanafunzi wao wa kiume ni wale walimu wapya,” alisema mmoja wa walimu hao.Ofisa Maendeleo Jamii Manispaa ya Sumbawanga, Hassan Kimaro alisema katika mdahalo huo kuwa, visa vya mapenzi ya jinsia moja vipo kwa baadhi ya wanafunzi wa sekondari hususani katika zile shule za bweni.""Kwa wasichana utasikia wakiitana 'baby' au 'my husband .... Huku wavulana wakikutana chooni utakuta wanakuwa karibu wakati wote hata wakati wa 'graduation' utakuta wanafunzi wa kike walio bweni wanaangua kilio kwa kutengana na wapenzi wao,""amebainisha.Kwa upande wake, Mwezeshaji wa asasi ya PRO , Leonard Konjani alitahadharisha kuwa matukio hayo yasipuuzwe wala kufumbiwa macho kwa kuwa vinatendeka shule huku akisisitiza kuwa mifano halisi ipo."	1
1020	Abdallah Amiri-Igunga KIJANA mmoja mkazi wa Mtaa wa Stoo Kata ya Igunga mjini wilayani Igunga Mkoa wa Tabora, Maiko Samweli (20) ambaye pia ni dreva bodaboda, ameuawa na watu wasiojulikana na kuchomwa macho kisha pikipiki yake kuporwa. Ofisa Mtendaji wa Kata ya Igunga, Robert Mwagala alisema tukio hilo lilitokea Machi 23 mwaka huu ambapo kijana huyo mara ya mwisho alipata abiria aliyetaka kupelekwa Kitongoji cha Makomero. Alisema kijana huyo alipompeleka mteja huyo hakurudi nyumbani hadi Machi 24 saa nne asubuhi ambapo mwili wake ulipookotwa na wachungaji wa ng’ombe ukiwa kwenye porini nje kidogo na Mji wa Igunga. Mwagala alisema wachungaji hao wa ng’ombe walitoa taarifa polisi ambao waliuchukua hadi hospitali ya Wilaya ya Igunga ambako ulihifadhiwa. Mwagala alisema ilipofika saa sita mchana siku hiyo, vijana wengine wa bodaboda waliutambua mwili huo. Baba mdogo wa marehemu, Enock Samweli, alisema mwanaye Maiko Abel alitoweka Machi 23 muda wa jioni. “Mimi nilipigiwa simu nikiambiwa mtoto wangu amefariki na nilipofika hospitali ya wilaya nilimtambua mwanangu lakini alikuwa ametobolewa macho yote huku kisogo chake kikiwa kimebonyea, kwa kweli inauma sana mtoto wangu ameuawa kikatili,” alisema. Mganga Mfawidhi wa Hospitali ya Wilaya ya Igunga, Merchades Magongo, alithibitisha kupokea mwili huo ukiwa umetobolewa macho yote.  “Ni kweli tumepokea mwili wa kijana Machi 24 saa tano asubuhi, Machi 25 ndugu walikabidhiwa kwa ajili ya mazishi ambayo yalifanyika makaburi ya Masanga,” alisema.	1
1021	 TIMU ya Azam FC ya Dar es Salaam imetangaza kufunga hesabu za usajili kwa ajili ya msimu mpya wa mwaka 2018/19.Wachezaji ambao mpaka sasa Azam imewasjili ni Donald Ngoma, Tafadzwa Kutinyo, Nicholas Wadada, Ditram Nchimbi na kiungo wao wa zamani Mudathir Yahya.Meneja wa Azam FC Philip Alando amesema, hawana mpango wa kuongeza wachezaji wengine kutokana na waliowasajili ndio walikuwa mahitaji ya benchi la ufundi.Alisema kuwa wana mipango mizito ya kuhakikisha msimu ujao unakuwa mzuri kwao ndio maana usajili wao wameufanya mapema ili wapate muda mzuri wa kukiandaa kikosi chao kwa pamoja.“Kwenye usajili tumeshafunga hatutaongeza wengine kilichobaki ni kujenga timu, kuwafanya hawa wapya kujenga muunganiko na wenzao waliowakuta ili waweze kucheza kitimu.“Tunajiandaa na msimu ujao ili uwe mzuri kwetu tumepania na hakuna cha kutufanya tufikie lengo zaidi ya kujipanga mapema, tuliowasajili tunaamini wataisaidia timu kupata mafanikio,” amesema Alando.	2
1022	MWANDISHI WETU KADIRI siku zinavyozidi kwenda, biashara ya mtandao inazidi kukua kwa kasi nchini. Haya ni matokeo ya ongezeko la idadi ya watu na vijana wenye kujituma. Hata hivyo, kuna dhana potofu inayosambaa kwamba biashara hii si halali, huku wengine wakisema ni utapeli. Watu wengi hawafahamu kuwa hii ni sekta yenye thamani ya dola za Marekani bilioni 190 ikiwa na zaidi ya wasambazaji milioni 96 duniani kote.  Kampuni ya mauzo ya moja kwa moja ya QNET ni sehemu ya sekta hii, iliyodhibitiwa na sheria, maadili na taratibu za kiutendaji.  Meneja Mkuu wa QNET Kanda ya Kusini mwa Jangwa la Sahara Afrika, Biram Fall, hivi majuzi alitembelea jijini Dar es Salaam na kusema kampuni yao inaendesha biashara halali katika nchi nyingi duniani na kwamba wanatoa bidhaa halisi. Fall alifika hapa nchini wakati QNET ikifanya maonesho ya Expo, kwa lengo la kutambulisha bidhaa na huduma zao kwa wateja. Anasema wamekuwa wakiendesha biashara hii kwa zaidi ya miongo miwili hivyo kama isingekuwa halali basi wasingedumu kwa muda huo.  “Mifumo ya Piramidi huwa haidumu kwa muda mrefu kama ilivyodumu kampuni hii, ambayo ilianza kazi mwaka 1998, muda ambao matapeli hawawezi kustahimili,” anasema Fall.  Anabainisha kuwa kampuni hii ina nembo yenye sifa nzuri na inayojulikana duniani hivyo, haiwezi kujihusisha na utapeli wa aina yoyote.  “Watu wabaya wapo siku zote, hii ni changamoto. Lakini kwa suala la kanuni tunawahakikishia biashara katika QNET inaendeshwa kimaadili na kwa sababu hatuko hapa kuwadanganya watu ninawahakikishia itaendelea kuwapo,” anasema Fall. Anasema QNET ipo kwa ajili ya kuwawezesha watu, hasa vijana. Kwa mujibu wa Tathmini ya Idadi ya Vijana Afrika iliyofanywa na Taasisi ya Maendeleo ya Afrika (African Institute for Development), Afrika ina zaidi ya asilimia 45 kati ya watu milioni 150 waliopo Kenya, Tanzania, Rwanda na Uganda.  Vijana wengi wana elimu, ufahamu wa teknolojia, uwezo unaoendana na mifumo mipya kwa haraka, juhudi na fikra za ujasiriamali – sifa ambazo ni za msingi zinazohitajika kwaajili ya mafanikio endelevu katika biashara ya mauzo ya moja kwa moja.  Biashara ya masoko ya mtandao au Mauzo ya moja kwa moja ni dhana ya biashara ya kimataifa na inaelezwa kuwa ni uuzaji wa bidhaa au huduma kutoka kwa mtu mmoja kwenda kwa mwingine, mbali na maduka halisi ya kawaida.  Mtindo huu wa mauzo una upo kwa zaidi ya miaka 100 sasa na ulianzishwa Amerika.  Fall anasema hadi sasa kuna takribani watu milioni 117 wanaohusika katika biashara hii.  Kwa mujibu wa  taarifa ya mwaka ya Shirikisho la Vyama vya  Mauzo ya Moja kwa Moja Duniani (World Federation of Direct Selling Association (WFDSA) ya mwaka jana, biashara ya mauzo ya moja kwa moja ilizalisha Dola za Marekani bilioni 190 na takribani nusu ya mauzo yote yametokea katika masoko yanayochipukia.  Anasema Afrika imechangia chini ya asilimia moja ya jumla ya mauzo ya WFDSA lakini wataalamu wanatabiri kwamba soko la Afrika Mashariki linatoa fursa ya kukua kwa wajasiriamali wenye ari na hata kwa wale wenye kazi za kudumu na wana nia ya kujipatia kipato cha ziada kupitia mauzo ya moja kwa moja.  Katika kanda ambayo matakwa ya ajira rasmi yanazidi kuwa na ushindani na kazi za kudumu kuendelea kuwa kidogo, biashara ya mauzo ya moja kwa moja inatoa njia mbadala ya ajira za kawaida kwa wanaohitaji kipato cha ziada.  Wakati ambapo mtindo huu wa biashara inakabiliwa na changamoto, kubwa zaidi ni kuenea kwa mifumo isiyo halali ya piramidi inayojiwasilisha kama kampuni halali ya biashara ya mauzo ya moja kwa moja.  Hoja ni kwamba; ‘matapeli’ hawa wanajenga dhana potofu kwenye sekta ya mauzo ya moja kwa moja, jambo ambalo linaleta vikwazo kwa kampuni halali kusajili mawakala wa mauzo na kuendesha biashara zao halisi na halali.  Matokeo yake, kampuni inatatua tatizo hilo kwa kuuelimisha umma kuwa makini nao na kuwahamasisha kuthibitisha uhalali wa kampuni yoyote kulingana na inavyotekeleza na kutii kanuni, sheria na taratibu zilizowekwa na bodi zinazosimamia.  Katika kuimarisha uwapo wake nchini, QNET ilifanya maonesho ya bidhaa hapa jijini ambapo pia alikuwapo Mkuu wa Mkoa wa Dar es Salaam, Paul Makonda. Akiwa katika maonesho hayo, aliwapa changamoto vijana wanaotafuta fursa kupitia kampuni hii kuwa na ujasiri wanapofanyia kazi ndoto zao ili wapate mafanikio.  Makonda anasema historia ya maisha yake ni ushahidi tosha kwamba kufanya kazi kwa bidii na ujasiri huleta mafanikio hivyo, anaawasa vijana kutotosheka na mafanikio madogo.  Anasema: “Usiridhike kwa mafanikio au vitu vidogo vidogo, hakikisha unatimiza  ndoto zako.” Maonesho ya bidhaa ya Expo yaliyobeba jina la Kuishi Kikamilifu ‘Absolute Living’ inayoendana na falsafa ya msingi ya kampuni, hufanyika kila mwaka katika nchi tofauti duniani. “Kutoka katika kozi za elimu kwa njia ya mtandao, (online course) hadi katika kozi za vifurushi vya sikukuu, bidhaa za kuongeza nguvu, vyakula vya nyongeza na saa, tuna aina mbalimbali zinazoweza kutuwezesha kutoa huduma kwa mahitaji ya kila aina.  Katika msingi wa yote haya, ni hamu yetu kutoa  fursa ya ‘kuishi kikamilifu,” anasema Fall.  Kampuni pia inatoa fursa za biashara kwa gharama nafuu kwa watu wanaotaka kuifanya, bila kujali kiwango chao cha elimu.  QNET inaamini kwamba hakuna kinachompa nguvu zaidi mtu kama uhuru wa kifedha unaotokana na kufanya kazi katika sekta ya mauzo ya moja kwa moja na inaweza kuwa kazi ya kujitosheleza kwa wale watakaoamua kuifanya.  Tofauti na biashara zingine za kawaida ambazo zinahitaji mtaji mkubwa wa kuanzisha, rasilimali na hata uzoefu, hii haigharimu fedha nyingi wala haiangalii kiwango cha elimu.	3
1023	"    	Na KULWA MZEE-DODOMA   	WAZIRI wa Nchi, Ofisi ya Rais, Menejimenti ya Utumishi wa Umma na Utawala Bora, Angela Kairuki, amesema rufaa za watumishi wa umma wanaopinga kutajwa katika orodha ya wenye vyeti feki zinaendelea kuhakikiwa kwa umakini mkubwa ili haki itendeke.   	Kauli ya Kairuki imekuja baada ya hivi karibuni Katibu Mkuu wake, Dk. Laurean Ndumbaro, kulieleza MTANZANIA Jumamosi sababu zilizochelewesha ripoti mpya ya wenye vyeti feki kuwa ni pamoja na uhakiki wa rufaa hizo zilizokatwa kupitia Baraza la Taifa la Mitihani (NECTA) ili kuhakikisha kasoro iliyojitokeza katika ripoti ya kwanza iliyotolewa Aprili 28, mwaka huu isijirudie.   	Ndumbaro alisema uhakiki huo kwa sasa upo katika hatua za kuthibitisha watumishi waliokutwa na vyeti visivyokamilika ili kuepuka kuwaweka wengine kimakosa.   	Akizungumza mjini hapa jana katika semina ya wabunge wanachama wa Mtandao wa Wabunge wa Kupambana na Rushwa Afrika (APNAC), Kairuki alishindwa kusema ni lini uhakiki huo unaowahusu baadhi ya watumishi kati ya 9,932 waliotajwa kuwa na vyeti feki katika ripoti ya kwanza utamalizika.   	Pia alisema Serikali ilifanikiwa kuwaondoa watumishi hewa zaidi ya 10,000 na mchakato huo ni endelevu.   	“Tumepokea fedha zilizookolewa ambazo ni shilingi bilioni 1.2 kutokana na watumishi hewa zilizokuwa zinarejeshwa katika akaunti maalumu kupitia Takukuru.   	“Rushwa imeathiri uchumi na juhudi za Serikali, hatutavumilia kuona rushwa inashamiri, tutapambana bila kujali dhamana aliyokuwa nayo mtu,” alisema.   	Alisema hatua mbalimbali zinachukuliwa dhidi ya viongozi wanaojihusisha na rushwa, kwa kuwaondoa madarakani na kuwafikisha mahakamani.   	“Utaratibu wa kuamini kwamba ili kupata haki lazima utoe rushwa ukome,” alisema.   	Akifungua semina hiyo, Waziri Mkuu, Kassim Majaliwa, alisema Serikali imefanikiwa kuokoa jumla ya Sh bilioni 53.9 kutokana na uchunguzi na operesheni mbalimbali zilizofanywa na Takukuru katika kupambana na vitendo vya rushwa.   	“Hatua zilizochukuliwa ni pamoja na kuimarisha Takukuru, kuimarisha matumizi ya mashine za kielektroniki, kuanzisha mahakama ya mafisadi, kusimamia nidhamu katika utumishi wa umma na kuchukua hatua za haraka za kinidhamu na za kisheria dhidi ya watuhumiwa wote wa rushwa na ufisadi.   	“Tumeanza kupata mrejesho mzuri, watumishi wa umma wanawajibika ipasavyo na vitendo vya rushwa vinaendelea kupungua, kutokana na jitihada zetu hizo, mwaka 2016/2017 Serikali imefanikiwa kuokoa jumla ya shilingi bilioni 53.9 kutokana na uchunguzi na operesheni mbalimbali zilizochukuliwa na Takukuru,” alisema.   	Majaliwa alisema kiasi hicho ni kikubwa ikilinganishwa na Sh bilioni saba zilizookolewa mwaka 2015/2016.   	Alisema Serikali haina mzaha katika mapambano hayo na aliwaomba wabunge waendelee kuunga mkono, waende kutoa wito kwa wananchi ili nao waunge mkono jitihada hizo za kupambana na rushwa.   	“Tumefanya tathmini kubaini mianya ya rushwa katika sekta za ardhi, uchukuzi, biashara na maji, hivyo kuziba mianya hiyo. Tutaendelea kuiwezesha Takukuru ili iendelee kubaini mianya ya rushwa na kutoa ushauri wa kuziba,” alisema.   	Kwa upande wake, Mwenyekiti wa APNAC, George Mkuchika, alisema mtandao huo una jumla ya wabunge 148 na wanatarajia ifikapo mwaka 2019 wafikie robo tatu ya wabunge wote."	1
1024	" 	Na MAREGESI PAUL-DODOMA      	KAMBI Rasmi ya Upinzani Bungeni imependekeza Jeshi la Wananchi Tanzania (JWTZ) litumike kukabiliana na uhalifu katika Wilaya ya Rufiji mkoani Pwani.   	Pendekezo hilo lilitolewa bungeni jana na Naibu Msemaji wa Kambi hiyo katika Wizara ya Ulinzi na Jeshi la Kujenga  Taifa, Mwita Waitara.   	Waitara ambaye pia ni Mbunge wa Ukonga (Chadema), aliwasilisha maoni hayo baada ya Waziri   Dk. Hussein Mwinyi, kuwasilisha makadirio ya mapato na matumizi ya   wizara yake kwa mwaka wa fedha 2017/18.   	“Siku za hivi karibuni  kumekuwa na matukio ya ugaidi ya kuvamiwa kwa vituo vya polisi na watu wasiojulikana na kupora silaha, kuwaua   polisi na kuwapora silaha na kuuawa kwa wananchi hasa   viongozi wa Serikali za Mitaa katika Wilaya ya Rufiji, Mkoa wa Pwani.   	“Matukio hayo yanaonyesha  watu wanaofanya uhalifu wana mafunzo ya  jeshi na mbinu za vita ndiyo maana wameweza kutekeleza uhalifu huo bila kukamatwa na bila kujulikana kwa majina yao na hata wanakoelekea baada ya kufanya uhalifu.   	“Katika hili kuna kila dalili kwamba polisi wamezidiwa mbinu na nguvu za kukabiliana na wahalifu hao. Kwa sababu hiyo, Kambi Rasmi ya Upinzani inashauri na kupendekeza kwamba  Jeshi la Ulinzi liingilie kati kwa kutoa wapelelezi wa  jeshi  wakatoe msaada wa upelelezi na hatimaye kuwabaini na kuwashughulikia wahalifu hao,” alisema Waitara.   	Wakati kambi hiyo ikisema hayo, awali, Dk. Mwinyi alipowasilisha bajeti ya wizara yake, aliliambia Bunge kwamba  wizara   kupitia JWTZ  ilishiriki katika operesheni mbili zilizofanyika   katika mapango ya Amboni, Mkoa wa Tanga ambako kulikuwa na wahalifu wengi.   	“Katika kukabiliana na uhalifu wizara kupitia JWTZ, imeendelea kushirikiana na vyombo vingine vya usalama na mataifa mengine katika kupambana na tishio la usalama ukiwamo ugaidi, uharamia na biashara ya dawa za kulevya.   	“JWTZ limeshiriki katika operesheni mbili zilizofanyika Amboni,  Mkoa wa Tanga zilizoanza Mei 2016 na kufungwa Desemba 2016 ambako wahalifu hao walidhibitiwa,”alisema Dk. Mwinyi.   	Naye Mwenyekiti wa Kamati ya Kudumu ya Bunge ya Mambo ya Nje, Ulinzi na Usalama, Adadi Rajabu, alisema wizara imeshindwa kulipa fidia kwa wananchi waliochukuliwa maeneo yao.   	Rajabu ambaye pia ni Mbunge wa Muheza (CCM) alikuwa akiwasilisha taarifa ya kamati hiyo kuhusu utekelezaji wa bajeti ya wizara hiyo kwa mwaka wa fedha 2016/2017 na maoni ya kamati hiyo kuhusu makadirio ya mapato na matumizi kwa mwaka wa fedha 2017/18.   	“Kamati ilipopitia mpango wa makadirio ya bajeti ya wizara hiyo kwa mwaka wa fedha 2016/17 ilitoa ushauri katika maeneo 14 yanayohusu utekelezaji wa majukumu ya wizara hiyo.   	“Mfano wa ushauri uliozingatiwa kwa ukamilifu ni kuhusu kurasimisha katika sheria  a maeneo yote yanayotolewa na mamlaka za mikoa kwa ajili ya matumizi ya jeshi.   	“Mfano wa pili ni utekelezaji wa ushauri kuhusu kulipa madeni yote ya wizara yaliyohakikiwa ambayo kati ya Sh bilioni 151.146 zilizokuwa zimetengwa kwa ajili ya kulipa madeni ya  mkataba, hadi kufikia Machi mwaka huu  Serikali ilikuwa imetoa Sh bilioni 30,” alisema. "	1
1025	Na Mwandidhi wetu-Dar es Salaam WAZIRI wa Fedha na Mipango, Dk. Philip Mpango, ameiomba Benki ya Dunia (WB) kujikita zaidi katika kusaidia sekta ya kilimo nchini ili kuweza kuwainua kiuchumi wakulima, hasa wale wa kati na wadogo. Taarifa ya wizara hiyo iliyotolewa jana, ilisema Dk. Mpango aliyasema hayo wakati wa kikao cha majadiliano na timu ya WB ambayo inafanya kazi nchini Tanzania na wengine kutoka Makao Makuu ya benki hiyo nchini Marekani.  Dk. Mpango alisema katika mkutano huo walipitia utekelezaji wa miradi inayofadhiliwa na benki hiyo nchini na kujadili miradi inayoanza kufikiriwa kwa utekelezaji kwa mwaka unaokuja. “Moja ya vitu vilivyonifurahisha mwaka jana kwenye mjadala, niliwaaomba sana kwamba hatuwezi kuendelea kuitaka Benki ya Dunia isaidie kwenye miradi mingine tu, ni lazima nguvu kubwa ielekezwe kwenye kilimo, kwa sasa  msaada wake katika kilimo ni kidogo sana,” alisema Dk. Mpango. Aidha Dk. Mpango alielezea dhamira ya Tanzania kushirikiana na benki hiyo ili kuanzisha programu itakayohakikisha tija inapatikana kwenye sekta nzima ya kilimo na mifugo.  Dk. Mpango alisema WB imeridhishwa na kasi ya mabadiliko yanayofanyika katika sekta ya kilimo kwa maana ya uzalishaji kuongezeka, lakini vile vile  wakulima wa kati wamezidi kuongezeka.  Pia alisema Benki ya Dunia imeshafanya utafiti wao wa kutosha ambao umeonyesha kuna mabadiliko makubwa katika sekta ya kilimo kwa maana ya uzalishaji kuongezeka.  Aliishukuru kwa kukubali tena kuleta timu ya wataalamu nchini, ambayo itakaa na sekta nzima ya kilimo na ufugaji ili kuona ni namna gani itasaidia kuinua sekta hiyo na  kuwasaidia wakulima.	1
1026	 VIONGOZI wa klabu ya Gor Mahia wamelaumu baada ya waandaaji wa Ligi Kuu ya Kenya ya SportPesa 2018-2019 kuwaandalia sherehe za ubingwa katika mchezo wa ugenini, imeelezwa.Kwa mujibu wa taarifa hizo, Gor Mahia wenyewe walitaka wakabidhiwe kombe katika mchezo wao utakaofanyikia kwenye uwanja wao wa nyumbani, lakini badala yake kombe hilo walikabidhiwa kwenye Uwanja wa Kenyatta mjini Machakos. Timu hiyo ilikabidhiwa taji lake msimu huu, huku mchezo mmoja ukiwa haujachezwa, na hilo ni taji lao la 18 ikiwa ni rekodi ya kulitwaa taji hilo mara nyingi.Gor walishangazwa na sherehe hizo zilivyoandaliwa, wakisema kuwa zingeweza kuwa nzuri zaidi endapo wangekubaliwa kufanya wanavyotaka wao. Wao walitaka kukabidhiwa taji katika mchezo wao wa mwisho. Ofisa Mtendaji Mkuu wa klabu hiyo, Lordvick Aduda alisema juzi kuwa mpango wao wa awali ulikuwa sherehe hiyo kufanywa Kisumu Jumatano wakati wa mchezo wa mwisho wa nyumbani dhidi ya Mathare United.“Tulitaka taji tukabidhiwe katika mchezo wetu wa nyumbani (kwani ule dhidi ya Posta Rangers) haukuwa wetu, na tulishindwa kushangilia sana, na matokeo kama ulivyoona. “Tuliwaomba mapema SportPesa na waandaaji wa Ligi Kuu ya Kenya, watukabidhi kombe wakati wa mchezo wetu dhidi ya Mathare United, lakini ombi letu lilitupiliwa mbali dakika za mwisho kwa sababu wadhamini (SportPesa) walikuwa tayari wameshafanya maandalizi huko Machakos.“Endapo sherehe za kukabidhiwa kombe zingefanyikia Kisumu, bila shaka tungekuwa katika uwanja wetu wa nyumbani na mashabiki wetu wengi wangehudhuria.” Viongozi wa Shirikisho la Soka la Kenya (FKF) ambao waliongozwa na rais wao Nick Mwendwa walipuuza tukio hilo, huku vyanzo vikisema kuwa hawakupewa mwaliko. Rais wa FKF na msemaji wa shirikisho hilo, Barry Otieno hawakupatikana kutoa maelezo yao.	2
1027	NA ZAINAB IDDY, DAR ES SALAAM STAA wa Bongo Fleva, Hamis Ramadhan ‘H. Baba’, ni kama amejibu maneno yaliyokuwa yakizungumzwa na mashabiki wake juu ya ujauzito wa mkewe, baada ya kudai kuwa wanazaa kwa mipango. H.Baba aliyasema hayo hivi karibuni na kusema kuwa yeye na mkewe ambaye pia ni mwigizaji wa filamu, Flora Mvungi, wamepanga kuzaa kulingana na mahitaji yao na muda wautakao, hivyo maneno yanayosemwa juu ya Flora kubeba mimba mtoto wao Tanzanite akiwa bado mdogo ni kuwakosea na kuingilia maisha yao. Alisema wao ndio wanaojua familia yao itaishi katika mazingira gani, hivyo kila watakapohitaji mtoto watazaa kwa kuwa uwezekano wa kupatikana upo miongoni mwao. “Ninaona sehemu tofauti watu wakizungumza juu ya ujauzito wa mama Tanzanite, amewahi kubeba mimba huku wakisahau kuzaa ni mipango ya mwanamke na mwanaume, alafu hakuna tutakayemuomba msaada kwa ajili ya familia yetu, hivyo tutazaa kila tunapoona muda umefika,” alisema. Alisema ili kuhakikisha wapo makini katika suala la watoto wao, kila mmoja wanamuwekea mipango bora kwa ajili ya maisha yake na ndio maana yeye na mkewe wanatumia njia na mbinu nyingi kusaka fedha zitakazotunza vizazi vyao.	4
1028	ADAM MKWEPU NA THERESIA GASPER, DAR KOCHA Mkuu wa timu ya Yanga, Hans van der Pluijm, amesema alilazimika kubadili mbinu wakati wa mchezo wa Ligi Kuu Tanzania Bara dhidi ya Mtibwa Sugar ili kuwapima wachezaji wake kabla ya kurudiana na miamba ya soka barani Afrika, Al Ahly ya Misri. Kabla ya kuondoka jana saa 7.00 mchana kuelekea Cairo, Misri kwa maandalizi ya mchezo wa Klabu Bingwa Afrika dhidi ya Al Ahly, Yanga ilitoa kipigo cha bao 1-0 kwa Mtibwa katika mchezo uliopigwa Uwanja wa Taifa, Dar es Salaam. Mchezo wa marudiano unatarajiwa kuchezwa keshokutwa katika Uwanja wa Jeshi wa Borg Al Arab uliopo jijini Alexandria, ambapo Yanga wanahitaji ushindi au sare ya zaidi ya bao moja ili iweze kusonga mbele katika michuano ya Klabu Bingwa Afrika. Akizungumza na MTANZANIA jana kabla ya kuondoka, Pluijm alisema walitumia mchezo wa juzi kupata mbinu za kuimaliza Al Ahly mapema ambapo lengo kubwa lilikuwa ni kuimarisha safu ya ulinzi na kutaka kufanya mashambulizi ya kushtukiza washambuliaji watakapopata nafasi ya kufunga. “Kipindi cha kwanza tulianza kwa kuchezesha washambuliaji wawili wakati safu ya ulinzi ikiwa chini ya mabeki watatu ambao ni Vicent Bossou, Nadir Haroub ‘Cannavaro’ na Kelvin Yondani. “Lakini kipindi cha pili tulibadili mfumo wa uchezaji ambapo tulimtumia mshambuliaji, Donald Ngoma, mbele ili kupima na kuangalia kiwango vya wachezaji kabla ya mchezo wa kimataifa,” alisema. Hata hivyo, kocha huyo raia wa Uholanzi, alisema anaweza kuwa na aina tofauti ya ushambuliaji na kuzuia huku akieleza kwamba nidhamu pia inaweza kuchangia kupatikana kwa ushindi ugenini utakaowafanya waondoke kifua mbele dhidi ya Al Ahly. “Tulijua mechi dhidi ya Mtibwa itakuwa ngumu hivyo tulihitaji umakini mkubwa, tuliingia uwanjani kwa lengo la kufanya mashambulizi ya kushtukiza kwani wapinzani wetu walitupania sana,” alisema. Pluijm alisema lengo lao ni kuhakikisha wanamaliza Ligi Kuu wakiwa vinara ili kutetea taji la ubingwa wanaoushikilia kwa sasa. Mabingwa hao watetezi wa Ligi Kuu, wamelazimika kufanya maboresho kwenye kikosi hicho kabla ya kurudiana na Al Ahly ambao waliwabana nyumbani na kulazimishwa sare ya bao 1-1. Wakati huo huo, wawakilishi wengine wa Tanzania katika michuano ya Kombe la Shirikisho Afrika, Azam FC tayari wamewasili nchini Tunisia kwa maandalizi ya mchezo wa marudiano dhidi ya Esperance. Katika mchezo wa awali uliochezwa Uwanja wa Azam Complex jijini Dar es Salaam, ‘Wanalambalamba hao’ waliibuka na ushindi wa mabao 2-1, hivyo watahitaji ushindi au sare ya aina yoyote ugenini ili waweze kusonga mbele.	2
1029	KINSHASA, Congo DRC WATU 25 wameuawa katika mashambulizi mawili yanayoaminika kutekelezwa na kundi la waasi la Allied Democratic Forces, ADF, katika Mji  wa Beni,uliopo Mashariki mwa nchi hii. Mwandishi wa Sauti ya Amerika (VOA) aliripoti juzi kuwa  idadi ya waliouawa eneo la Mangolikene, nje kidogo ya mji wa Beni, Kivu kaskazini, imeongezeka na kufikia 20.  Mwandishi huyo alisema kuwa watu wengine watano  waliuwawa katika kijiji cha Paida  kilichopo karibu na mji huo wa  Beni. Mwandishi huyo aliyepo mjini Goma alieleza kuwa mashambulizi hayo yalitokea usiku wa kuamkia Ijumaa. Alisema kuwa nyumba kadhaa zilichomwa moto na kuna taarifa kwamba baadhi ya watu wametekwa nyara na kikundi cha watu waliowashambulia. Alisema kuwa raia haoa wanasema kuwa waliowashambulia walikuwa wamevalia sare za kijeshi na walikuwa wanazungumza lugha ya Kilingala. Msemaji wa jeshi katika eneo hilo, Kapteni Mak Hazzukay, alisema kwamba mauaji yametokea baada ya waasi kushambulia kambi ya jeshi. Serikali ya DRC imekuwa ikilaumu kundi la ADF kwa mauaji, wizi wa kitumia nguvu na utekaji nyara, lakini wakati mwingine taarifa kamili hukosekana kuhusu wanaofanya mashambulizi.  Kundi la ADF, kutoka Uganda, limeuwa mamia ya watu tangu mwaka 2014. Mashambulizi haya ya sasa yanajiri siku moja baada mgombea wa Urais, Martin Fayulu, mmoja kati ya wagombea wengine wa urais, kuzindua kampeni zake katika mji wa Beni. 	0
1030	" 	Na Mwandishi Wetu, Dar es Salaam      	BALOZI wa Tanzania  Kenya, Dk. Pindi Chana ameziomba serikali za mitaa kutenga maeneo ya ardhi kwa ajili ya  kujenga kanda maalum za uwekezaji  kuongeza thamani ya bidhaa zinazozalishwa nchini na kuepelekwa nje ya nchi.   	Dk. Chana alitoa kauli hiyo jana alipotembelea Mamlaka ya Ukanda Maalumu wa Uwekezaji  (EPZA)   Mabibo External kama sehemu ya ziara iliyofanywa na mabalozi wanaowakilisha nchi mbalimbal   kujionea shughuli zinazofanywa na mamlaka hiyo.   	“Ni muhimu kwa halmashauri za serikali za mitaa zikatenga maeneo hayo  wawekezaji wapate kwa urahisi ardhi ya kujenga viwanda,” alisema.   	Dk. Chana aliongozana na Balozi Omary Yusuf Mzee (Algeria), Balozi Fatma Rajab (Qatar), Balozi Grace Mgovano (Uganda)  na Balozi Matilda Masuka (Korea Kusini).   	  Balozi Mzee alishauri itolewe elimu kwa wanasiasa na wananchi wa kawaida juu ya umuhimu wa kutoka misamaha ya kodi kwa wawekezaji katika sekta ya viwanda.   	“Umekuwapo upotoshaji juu ya misamaha inayotolewa wakati ina mchango mkubwa katika kuvutia wawekezaji ambao hutoa ajira kwa Watanzania na kuchangia katika pato la uchumi wa nchi,” alisema.   	Naye Mkurugenzi Mkuu wa EPZA, Kanali Mstaafu Joseph Simbakalia, alisema Tanzania ina rasilimali zote muhimu katika kuchochea uchumi wa viwanda.   	Alisema utafiti uliofanywa na EPZA katika mikoa ya Dar es Salaam, Arusha na Shinyanga umeonyesha kuwapo  a faida kubwa inayotakana na wawekezaji walionufaika na misamaha ya kodi katika kanda maalumu za uwekezaji.   	Akizungumza baada ya ziara hiyo, Balozi wa Tanzania nchini Qatar, Fatma Rajab, aliahidi kutafuta fursa za mafunzo wa Kitanzania  kukidhi mahitaji ya uwekezaji katika viwanda ambao unapigiwa chapuo na serikali ya awamu ya tano."	1
1031	 Zote zimeshuka dimbani mara tisa na ndizo timu pekee katika ligi hiyo ya timu 16 ambazo hazijui machungu ya kufungwa. Akizungumza na gazeti hili jana, Pluijm alisema sababu ya kuwa na matumaini hayo ni kutokana na tathimini fupi aliyoifanya akilinganisha uchezaji wa timu yake ya nyingine zinazoshiriki ligi hiyo na kugundua hakuna timu ambayo inawazidi.“Nimefanya tathimini fupi kwa kuzitazama timu zote zinazoshiriki Ligi Kuu na nimegundua Yanga bado tunayo nafasi ya kutetea ubingwa wetu kwa sababu katika mechi zote tisa tumeweza kucheza kwa kiwango cha juu na kupata ushindi mbele ya timu ngumu zenye upinzani na sisi,” alisema Pluijm.Kocha huyo alikiri kuwa pamoja na ugumu uliopo kwenye ligi ya msimu huu, lakini kamwe hawatakubali kuona wanalipoteza taji hilo kutokana na maandalizi ambayo wameyafanya na ubora wa kikosi alichokuwa nacho.Alisema katika kipindi hiki cha mapumziko atahakikisha anapanga vizuri mikakati yake kuhakikisha wanazidi kufanya vizuri wakati ligi itakapoendelea na kuanza kufanya maandalizi ya kutwaa ubingwa mapema kama ilivyokuwa msimu uliopita.Pluijm alisema kitu cha kwanza walichokipa umuhimu msimu huu ni ubingwa na hilo hana hofu nalo baada ya kuridhishwa na kiwango cha timu yake katika mechi tisa za awali ingawa Azam FC, imekuwa moja ya kikwazo kinachonyemelea mafanikio yao.Yanga chini ya Pluijm inasaka taji la 26 la Ligi ya Vodacom Tanzania Bara ingawa kocha huyo anajivunia ubora wa kikosi chake, lakini anakabiliwa na changamoto kubwa kutoka kwa Azam FC, ambayo imeonesha kujipanga vizuri kuhakikisha wanalitwaa taji hilo walilopoteza kwa Yanga msimu uliopita.	2
1032	NA SAADA SALIM, DAR ES SALAAM UONGOZI wa klabu ya Simba umeamua kumlipa aliyekuwa mchezaji wake, Pierre Kwizera, Sh 8,880,000 (sawa na Dola 4800 za Marekani) kati ya Sh 17,760,000 inazodaiwa. Kwizera alisajiliwa na Rayon Sport ya Rwanda baada ya Simba kuvunja mkataba wake huku nafasi yake ikichukuliwa na Mganda, Simon Sserunkuma. Kiungo huyo ameliambia MTANZANIA kuwa amefanya mazungumzo na Mwenyekiti wa Kamati ya Usajili ya Simba, Zacharia Hanspope na tayari amelipwa nusu ya fedha ambazo alikuwa akidai na baadaye atamaliziwa. Alisema baada ya kuwapigia simu mara kadhaa viongozi wa klabu hiyo bila mafanikio, alitishia kwenda Shirikisho la Soka Duniani (FIFA) kuishtaki klabu hiyo. “Sikukata tamaa juu ya kufanya mawasiliano na viongozi kwani awali nilipewa namba ya Kassim Dewji na baadaye Hanspoppe ambapo amenipa maelekezo ya kwenda kuchukua fedha hizo Burundi,” alisema.	2
1033	"['Mshambuliaji wa zamani wa Arsenal Lukas Podolski ametoa kauli ya kebehi kwa wapinzani wake wa zamani Tottenham kwa kusema kuwa Serge Gnabry inabidi awe mchezaji bora wa mwezi wa Arsenal. Gnabry ambaye amewahi kuichea Arsenal alifunga goli nne peke yake wakaqti Bayern ikiidondoshea Spurs goli 7-2 wiki hii. ', 'Kocha wa zamani wa England Fabio Capello amefichua kuwa alijaribu kumsajili nyota wa Barcelona Lionel Messi kwa mkopo kipindi akiinoa timu ya Juventus. (Sky Sports Italia via Mail)', 'Mchezaji wa Juventus Mario Mandzukic, 33, na Callum Wilson, 27, wa Bournemouth wapo katika rada za usajili wa klabu ya Manchester United ambao wanatafuta kwa nguvu zote mshambuliaji wa kusajili katika dirisha dogo la mwezi Januari. (Sky Sports)', 'Kiungo nyota wa Norway Martin Odegaard, 20, anapanga kurejea Real Madrid japo klabu za Manchester United na Liverpool. Kiungo huyo kwa sasa yupo kwa mkopo katika klabu ya  Real Sociedad. (Goal)', 'Kiungo nyota wa Tottenham Christian Eriksen bado anaamini mipango yake ya kuhamia Real Madrid inaweza kufanikiwa, na wakala wake mwishoni mwa wiki hii anatarajiwa kwenda Uhispania kufanya mazungumzo na wawakilishi wa Madrid. (Star)', 'Real Madrid walifikiria kumteaua Antonio Conte kuwa kocha wao mwaka jana, kabla ya kocha huyo wa zamani wa Chelsea kurudi dimbani na klabu ya Inter Milan. (Fichajes.net, via Calciomercato)', 'Klabu ya soka ya LA Galaxy ya Marekani inaripotiwa kumnyemelea mshambuliaji wa klabu ya Rangers ya Uskochi na raia wa Colombia Alfredo Morelos, 23. (Star)', 'Kocha wa Arsenal Unai Emery amegoma kukanusha uwezekano wa kiungo Mesut Ozil kuihama klabu hiyo mwezi Januari. (Sun) ', 'Kocha wa zamani wa Brighton Chris Hughton amekataa ofa ya kuinoa klabu inayosuasua ya daraja la kwanza, Stoke City. (Mirror)', 'Kocha wa zamani wa Chelsea Maurizio Sarri anatumaini kuwa ataungana tenza na winga Willian katika klabu ya Juventus. Hata hivyo kocha wa Chelsea Frank Lampard amefichua kuwa mchezaji huyo raia wa Brazil yupo katika ""mazungumzo"" ya kuongeza mkataba. (Calciomercato, via Sun)', ""Kocha wa zamani wa Chelsea Maurizio Sarri ana matumaini ya kuungana tena na kiungo mkabaji N'Golo Kante, 28. Sarri ambaye kwa sasa anainoa Juventus yupo tayari kumnunua kiungo huyo raia wa Ufaransa kwa kitita cha takribani pauni milioni 70. (Mail)"", 'Ole Gunnar Solskjaer anataka kumsajili mshambuliaji wa Barcelona na Ufaransa Ousmane Dembele, 22, kama sehemu ya kufufua kikosi cha Manchester United. (Manchester Evening News)', 'Manchester United pia wanaendelea kumfuatilia kiungo wa klabu ya Leicester na timu ya taifa ya England James Maddison, 22, ambapo wanaweza kumsajili kwa pauni milioni 80. (Mail)', 'Mshambuliaji wa England na Manchester City Raheem Sterling, 24, anaamini wakati wa klabu yake kushinda michuano ya Champions League umekaribia, japo amewaasa wachezaji wenzake kusalia na subira.(Mirror)', 'Wachezaji wa Tottenham wanahofu juu ya mustakabali wa wa kocha wao Mauricio Pochettino, na wanaamini raia huyo wa Argentina anatafuta njia ya kuondoka klabuni hapo. (Mail)', 'Mshambuliaji fundi wa zamani wa Spurs na Manchester United Dimitar Berbatov anaamini mwenyekiti wa Tottenham Daniel Levy atafanya mazungumzo na Pochettino ""wiki hii"" ili ""kupata majibu sahihi na njia muafaka ya kusonga mbele."" (Star)']"	2
1034	 Kauli hiyo ilitolewa bungeni mjini hapa jana na Naibu Waziri wa Habari, Sanaa, Utamaduni na Michezo, Anastazia Wambura alipokuwa akijibu swali la Mbunge wa Konde, Khatibu Saidi Haji (CUF), aliyehoji kuhusu sheria za Shirikisho la Soka la Kimataifa (Fifa) zinazokataza masuala ya soka kupelekwa mahakamani.Mbunge huyo alihoji: “Je serikali inatoa tamko gani juu ya makosa yanayofanyika katika klabu za soka? Je, ni kwa kiasi gani sheria hizo za Fifa zinakinzana na sheria za nchi yetu?”Akijibu Naibu Waziri, Anastazia Wambura alitaka klabu na mashirikisho ya mpira wa miguu nchini kuzingatia taratibu zilizowekwa na katiba zao kupunguza migogoro inayoweza kujitokeza katika uendeshaji na uendelezaji wa soka nchini.“Ni kweli kuwa sheria za Fifa zinakataza mambo yanayohusiana na soka kupelekwa mahakamani,” alisema Wambura.Alifafanua kwamba, hatua hiyo inalenga kuwezesha masuala yote yanayohusu soka kuendeshwa kwa kufuata na kuzingatia taratibu na miongozo iliyowekwa na mamlaka katika ngazi mbalimbali.Alisema maendeleo ya michezo nchini yanaendeshwa kwa mujibu wa Sheria ya Baraza la Michezo la Taifa (BMT) ya mwaka 1967 kama ilivyorekebishwa na Sheria Na. 6 ya mwaka 1971.Hata hivyo, alisema sheria hiyo inatajwa kuwa ni kongwe na ina baadhi ya mambo ambayo yanakinzana na sheria za Fifa na kwamba serikali inafanya mapitio ya sheria hiyo ili iendane na wakati kwa lengo la kuboresha na kuendeleza michezo nchini.Katika swali la nyongeza, Mbunge huyo alishutumu baadhi ya viongozi wa michezo kutotii sheria zinazowaweka madarakani na kuiweka Tazania katika hatari ya kufungiwa uanachama wa Fifa na kutolea mfano wa mgogoro wa Chama cha Soka Zanzibar (ZFA), ambao baadhi ya viongozi wamekimbilia mahakamani na kufanya ZFA itishiwe kusimamishwa uanachama wake na Shirikisho la Soka Afrika (CAF).“ Fifa wakiamua kuchukua sheria, Tanzania itafungiwa uanachama muda wowote kuanzia sasa. Je, serikali inatoa mwito gani kwa viongozi wasiotii sheria zilizowaweka kwenye mdaraka yao?” Alihoji mbunge huyo kwenye swali la nyongeza.Akijibu swali hilo, Waziri wa Habari, Utamaduni, Sanaa na Michezo, Nape Nnauye alisema viongozi waliopeleka masuala ya michezo mahakamani, taratibu za michezo duniani zinajulikana.“Kama wapo, kwa kweli hukumu yake kwa Fifa inajulikana. Tutachukua hatua kuhakikisha wanarudi utaratibu wa kawaida kuepusha kufungiwa kwenye michezo,” alisema Nape.	2
1035	 Mechi hiyo ni ya kuwania kufuzu fainali za Kombe la Mataifa Afrika kwa wachezaji wa ndani (Chan), ambayo Stars inahitaji ushindi wa zaidi ya mabao matatu kusonga mbele baada ya kupoteza matatu katika mechi ya kwanza nyumbani iliyofanyika kwenye Uwanja wa Amaan Zanzibar.Taarifa ya Shirikisho la Soka Tanzania (TFF) kwa vyombo vya habari jana ilisema Stars inatarajia kuondoka kesho jioni na ndege ya Shirika la ndege la Rwanda ikiwa na msafara wa wachezaji 20 na viongozi kadhaa.Kocha Mkuu wa muda wa Stars, Charles Mkwasa alisema kikosi chake kinaendelea vizuri na maandalizi ya mchezo huo akisisitiza kupata ushirikiano mzuri kutoka kwa Watanzania.“Wachezaji wote waliopo kambini wanaendelea na mazoezi, vijana wanajituma mazoezini, morali ni ya hali ya juu naamini tutafanya vizuri katika mchezo wetu wa siku ya Jumamosi,” alisema Mkwasa.Stars imeweka kambi yake katika Hoteli ya Kiromo mjini Bagamoyo na inafanya mazoezi katika uwanja wa Boko Veterani jijini Dar es Salaam.	2
1036	MASAKA, UGANDA KIJANA  mwenye umri wa miaka 29 ambaye ni mwendesha bodaboda nchini Uganda amefariki dunia baada ya kujichoma moto mwenyewe katika kituo cha polisi. Kwa mujibu wa walioshuhudia kisa hicho mjini Masaka, Kusini mwa Uganda, kijana huyo aliamua kujiua baada ya polisi kutaka awape rushwa ili wamrudishie pikipiki yake walioikamata kwa madai kuwa alivunja sheria za kutotoka nje usiku. Mwandishi wa BBC, Issaac Mumena anasema mwendeshaji huyo wa boda boda anayefahamika kwa jina Hussein Waugembe alijichoma mwenyewe moto baada ya kushindwa kuafikiana na askari wa usalama barabarani wa wilaya ya Masaka, ambao walikataa kumpatia pikipiki yake. Marehemu alikwenda kudai bodaboda yake iliyokamatwa kwa kuvunja amri ya kutoka nje katika kituo cha polisi Masaka. Inaelezwa marehemu alimuomba mkuu wa kituo cha polisi kumpatia pikipiki yake lakini hawakumpatia. Kwa mujibu wa shuhuda wa tukio hilo marehemu alikwenda kwenye ofisi ya polisi ya usalama barabarani na kukutana na askari polisi aliyechukua pikipiki yake na kumueleza kwamba amechoshwa kuzungushwa . Kijana huyo alipofika kituoni alimwambia askari wa polisi wa usalama barabarani ampe bodaboda yake ndipo askari alipochukua simu yake na kuanza kumpiga picha kijana huyo. Ndipo kijana huyo alipochukua mafuta ya petroli na kujimwagia mwilini, na baadaye akatoa njiti za kiberiti na kumwambia polisi ampatie pikipiki yake, polisi hakumujibu hivyo marehemu akajiwasha moto na kumfuata polisi lakini polisi aliweza kukimbia na hivyo kijana huyo kuteketea moto. Habari hizo zilisambaa kwa haraka na mara moja na waendesha bodaboda wakazingira kituo cha polisi Masaka. Waendesha boda boda wamelaani vikali vikosi vya usalama barabarani tangu zuio la bodaboda kutobeba abiria na kusema hii imekuwa tabia ya polisi kuwanyanyasa wakati huu kwani mwenzao alifuatilia pikipiki yake tangu siku ya Jumatatu huku wakimtaka awape kitu kidogo, alielezea mwendesha boda boda: “Wao lengo lao ni pesa tu, kila wakati wanakuomba pesa, kama ukiwa na pesa unapewa kama hauna pesa huwezi kupewa, hicho ndicho kilichomfikisha Hussein kujichoma moto katika ofisi ya polisi ni kutokana na manyanyaso ya polisi,” shuhuda alieleza. Msemaji wa Jeshi la polisi, Fred Enanaga amevieleza vyombo vya habari kwamba tayari askari wawili wamekamatwa kutokana na tuhuma za rushwa na uzembe. Hadi sasa maofisa wawili wamekamatwa ambao walikuwa wanadaiwa kuweka msukumo kwa marehemu kuwapatia rushwa ili kumpatia pikipiki yake akiwemo Sajenti Juliu pamoja na Sajenti Ibrahim Ssesanga mkuu wa kituo wa usalama barabarani. “Hawa walifanya kazi kwa uzembe mkubwa kukatalia pikipiki bila kutoa sababu yoyote,” alisema Msemaji wa Polisi. Hili sio tukio la kwanza la bodaboda tangu kuzuiwa kubeba abiria, mwezi uliopita tarehe 29, Jeshi la Mgambo lilimpiga mwanaume mmoja na kufariki wilayani Ayamu kaskazini mwa Uganda, na tarehe 24 mwezi huo wa Juni askari wa jeshi la UPDF alimpiga risasi mwendesha bodaboda na kufariki. Tangu Rais Yoweri Museveni, alipopiga marufuku bodaboda kubeba abiria kwa kuzuia kuenea kwa maambukizi ya virusi vya covid19 mwezi Machi, bodaboda wamekuwa na wakati mgumu na kutishia kufanya maandano mapema mwezi huu lakini yalizimwa na jeshi la polisi.	0
1037	 KOCHA wa timu ya Taifa ya soka ya wanawake chini ya umri wa miaka 17, Bakari Shime, amesema anatarajia timu yake itafanya vizuri katika mashindano ya kufuzu Kombe la Dunia 2020 nchini India.Akizungumza jana katika mazoezi ya timu hiyo yaliyofanyika Uwanja wa Uhuru, Dar es Salaam, Shime alisema wanatarajia kucheza na Burundi Januari 12 katika Uwanja wa Taifa na maandalizi ya mchezo huo yanaendelea vizuri.“Burundi tunaifahamu vizuri kwani tulikuwa nayo katika mashindano ya Cecafa U17 yaliyofanyika mwezi uliopita nchini Uganda na tulitoka sare ya kufungana mabao 3-3, makosa yaliyojitokeza hadi wakasawazisha niliyaona na niliyafanyia kazi hivyo mchezo ujao tutafanya vizuri,” alisema.Pia Shime alisema wachezaji wote wako vizuri na hakuna majeruhi anachosubiri ni siku ya mchezo tu. Baada ya mchezo wa Januari 12 timu hizo zitarudiana kati ya Januari 24, 25, na 26 Bujumbura, Burundi.Aidha, Shime alisema timu ya taifa ya wanawake chini ya miaka 20, inatarajiwa kucheza na Uganda kati ya Januari 17,18 na 19 katika Uwanja wa Taifa na watarudiana kati ya Januari 30, Februari Mosi na 2 Kampla Uganda katika Kombe la Dunia pia baadae timu Twiga Stars inatarajiwa kucheza na Kenya kufuzu AFCON, 2020.Wakati huo huo, timu ya taifa ya soka ya wavulana chini ya miaka 16, inatarajiwa kwenda nchini Uturuki kushiriki mashindano maalum Akizungumza jana, kocha wa timu hiyo Maalim Swalehe, alisema wanatarajia kuondoka Januari 14 na mashindano hayo yataanza Januari 17.“Tutaondoka Januari 14 na wachezaji 18 kwenda Uturuki kwenye mashindano ambayo yataanza Januari 17, kwa taarifa tuliyonayo mashindano yatakuwa ya wiki mbili,” alisema Maalim.Tanzania mwaka jana ilishikiri mashindano hayo na ilicheza michezo minne ambapo ilishinda mchezo mmoja na kufungwa mitatu.	2
1038	 KOTI la kihistoria la Michael Jackson (MJ) limeuzwa katika mnada kwa Dola za Marekani 298,000 (zaidi ya Sh milioni 600) ikiwa ni mara tatu ya bei halisi ya koti hilo.Koti hilo lililonunuliwa na mfanyabiashara mmoja tajiri kutoka Texas, ni lile jeusi lililovaliwa na MJ katika ziara yake ya Bad World Tour iliyokuwa ziara yake ya kwanza nje ya kundi, aliyoifanya mwaka 1987 mpaka 1989.Imeelezwa kuwa mbali na mfanyabiashara huyo kuchukua koti hilo lenye saini mgongoni isiyofutika iliyoandikwa na Michael, pia alinunua vitu vingine 100 vya kumbukumbu ya mfalme huyo wa muziki wa Pop aliyefariki mwaka 2009.Hii ni mara ya pili kuuzwa kwa koti la MJ kwenye mnada. Mwaka 2011, koti lake maarufu lenye rangi nyekundu na nyeusi alilokuwa nalo kwenye video yake ya Thriller liliuzwa kwa dola milioni 1.8 (zaidi ya Sh bilioni 4.1).	1
1039	 MWANDISHI WETU UMASIKINI unatajwa kama miongoni mwa sababu zinazo kwamisha mapambano dhidi ya ujangili. Wadau wa masuala ya wanyamapori wanabainisha kwa kadiri umasikini unavyo shamiri, ndivyo jamii inavyoingiwa na tamaa ya kushirikiana na majangili. Imebainika majangili hutumia mbinu mbalimbali, ikiwa ni pamoja na kuwalipa fedha watu wanaoweza kuwasaidia kufanikisha malengo yao.Katika kuhakikisha mapambano dhidi ya ujangili yanafanikiwa kwa asilimia kubwa, njia pekee ni kutokomeza umasikini hasa kwa jamii inayozunguka hifadhi. Miongoni mwa wadau walioyasema hayo, ni Mwenyekiti wa Chama cha  Waandishi wa Habari za Mazingira Tanzania (JET), Dk. Ellen Otaru alipozungumza wakati wa mafunzo kwa waandishi wa habari kutoka vyombo mbalimbali nchini, yaliyofanyika hivi karibuni kwa njia ya mtandao.  Dk. Otaru alisisitiza vita hiyo, inapaswa kushirikisha wadau mbalimbali muhimu, wakiwamo waandishi wa habari, watunga sera na Wizara ya Maliasili na Utalii. Alisema waandishi wa habari bado wana jukumu kubwa katika suala hilo,hasa kusambaza elimu kupitia majukwaa mbalimbali yanayotumika kutoa na kupokea taarifa. Alisema katika mapambano hayo, ni vema watoto nao wakashirikishwa kikamilifu katika hatua muhimu za vita dhidi ya ujangili haswa kupitia programu maalumu shuleni, zikiwamo za ujasiriamali. Exper Pius ambaye ni mtaalamu wa usimamizi wa Maliasili na Sera kutoka mradi wa USAID Protect, alisema kupiga vita ujangili, baadhi ya sekta kama vile mashirika ya ndege na bandari zina nafasi kubwa kwani wa ndio milango mikubwa inayotumika kupitisha viungo vya wanyamapori.  Mtaalamu wa Mazingira wa Chuo Kikuu cha Dar ss Salaam, Dk. Elikana Kalumanga,alisema ili kuhifadhi mifumo ya ikolojia, ni vema watunga sera wawe wanaongea na kukubaliana juu ya mambo ya msingi katika masuala haya.  Pia Kuwe na majadiliano ya kitaalamu baina ya wanasayansi ambayo yataleta tija pamoja na waandishi wa habari kuwa sehemu ya majadilano kuanzia mwanzo hadi mwisho ili waweze kuendelea kuifahamisha jamii masuala haya kwa ufasaha zaidi.  Akifafanua juu ya uhusiano ulipo kati ya vita dhidi ya ujangili na suala zima la Utalii, Moses Njole, Mwalimu wa utalii wa Chuo cha Mweka, mkoani Kilimanjaro, alisema utalii ni moja ya sekta zinazokuwa kwa haraka sana nchini na duniani kote, ambapo inachangia pato la taifa la Tanzania kupitia fedha za kigeni kwa asilimia 25, pia inatoa fursaya ajira milioni mbili.  John Chikomo, Mkurugenzi wa JET amesisitiza kuwa bado wameendelea na watatoa zaidi mafunzo kwa waandishi lengo likiwa ni kuhakikisha chama hicho kinaendelea kuwajengea uwezo na kuwa na uelewa mpana wa kuandika habari za uhifadhi na mazingira kwa ujumla.  JET wamekuwa wakiandaa mafunzo mbalimbali ya masuala ya uhifadhi wa wanyamapori kwa waandishi wa habari za mazingira, kwa kipindi hiki ambapo bado watu wanachukua tadhari kubwa dhidi ya ugonjwa wa COVID-19 waliendesha mafunzo ya siku mbili kwa njia ya mtandao, mafunzo hayo yaliwakutanisha waandishi kutoka vyombo mbalimbali vya habari pia kutoka mikoa tofauti chini ya ufadhili wa Shirika la Internews.	1
1040	PARIS, UFARANSA  MSHAMBULIAJI wa timu ya PSG, Neymar Jr, amefunguka na kusema kwa sasa ana furaha na amani kuwa ndani ya kikosi hicho, hivyo yupo tayari kuipigania timu hiyo. Mshambuliaji huyo raia wa nchini Brazil, kabla ya kufungwa kwa dirisha la usajili Septemba 2, alikuwa na lengo la kutaka kuondoka huku akihusishwa kuwindwa na klabu yaka ya zamani Barcelona pamoja na mabingwa wa kihistoria wa Ligi ya Mabingwa Ulaya, Real Madrid, lakini dili hilo lilishindikana. Kutokana na hali hiyo mashabiki wa PSG walikuwa wanamzomea mchezaji huyo mara baada ya kurudi kikosini msimu huu, lakini aliweza kuwanyamazisha mashabiki hao kwa kuifungia timu hiyo mabao manne kwenye michezo mitano ya Ligi Kuu nchini Ufaransa. Akizungumza na waandishi wa habari huko Rio nchini Brazil wakati wa maandalizi wa mchezo wao wa kirafiki wa kimataifa dhidi ya Senegal, Neymar alisema lengo lake kubwa kwa sasa ni kuisaidia PSG. “Kila mmoja ameona kilichotokea wakati wa soko la uhamisho majira haya ya kiangazi, ukweli ni kwamba nilikuwa na lengo la kutaka kuondoka PSG. “Lakini baada ya kushindwa kuondoka bado nina furaha ya kuwa PSG, sisemi haya kwa kuwa nipo na timu ya taifa, ila naongea hivyo nimeona msimu huu umeanza vizuri kwangu, hivyo nipo tayari kuipigania kwa meno na kucha zangu. Nina asilimia 100 ya kuwa na mafanikio makubwa msimu huu. “Kiangazi kilikuwa kirefu kwangu, lakini nilijiandaa kwa lolote, hivyo ninamshukuru Mungu msimu umeanza vizuri kwangu, ninaamini hali hii itaendelea hivi,” alisema Neymar. Mchezaji huyo mwenye umri wa miaka 27, alikuwa nje ya uwanja kwa miezi mitatu katika msimu wa 2018-19 kutokana na kusumbuliwa na mguu. Hivyo anaamini kwa sasa angekuwa bora zaidi endapo hasingepata majeraha hayo.	2
1041	 Nora Damian, Dar es Salaam Waziri wa Mambo ya Ndani ya Nchi, Kangi Lugola, amesema Watanzania wasiwe na hofu juu ya tishio la ugaidi kwani nchi ina usalama wa hali ya juu. Akizungumza leo Juni 20, wakati wa maadhimisho ya Siku ya Wakimbizi Duniani, amesema vyombo vya ulinzi vinaendelea na uchunguzi juu ya suala hilo. “Serikali iko imara na vyombo vya ulinzi na usalama viko imara vimejipanga vizuri kwa jambo au tishio lolote la usalama. “Tahadhari ambayo imetolewa na wenzetu wa Marekani hizi ni sehemu ya taarifa za kawaida na tumeweza kuwasiliana nao kupitia jeshi la polisi. “Watanzania wasiwe na hofu wala wasiwasi nchi iko imara  ina usalama wa hali ya juu na vyombo vinaendelea kufanya kazi yake,” amesema Lugola.	1
1042	 Yanga inashika nafasi ya pili kwenye msimamo wa Ligi Kuu ya Tanzania Bara, ikiwa na pointi 53, huku zikitofautiana kwa pointi nne na vinara Simba ambao wapo kileleni wakiwa na alama 57 lakini wenyewe wakiwa na michezo miwili mbele zaidi ya Yanga.Akizungumza na gazeti hili jana, Mayanja alisema kwa kuwa ni kocha wa Simba hawezi kufuatilia matokeo ya timu nyingine zaidi ya kutilia mkazo kwenye kibarua chake kwa kukiimarisha kikosi chake ili kuhakikisha wanafanya vizuri katika mechi zilizo salia ili kutimiza azma yao ya kuwa mabingwa msimu huu.“Sioni sababu ya kuwa na hofu kwa sababu Yanga wanashinda mechi zao za viporo, hii ni vita wao waache washinde na sisi tunajipanga kuhakikisha tunafanya vizuri kwenye mechi zetu zilizo salia alafu mwishoni mwa msimu tutajua nani bingwa, lakini hofu sina kwasababu ligi bado inaendelea,”alisema Mayanja, kocha raia wa Uganda.Mganda huyo aliyeibadili timu hiyo kwa kiasi kikubwa tangu aichukue kutoka kwa Mwingereza Dylan Kerr, alisema ingawa ni mapema kujitangaza mabingwa, lakini ana matumaini makubwa ya kikosi chake kubeba taji hilo msimu huu kutokana na hatua nzuri waliyopo hivi sasa na uwezo wa timu ambazo watakutana nazo ili kufikia tamati.Alisema anajua kama ligi imekuwa na ushindani mkubwa, lakini anaamini wanaweza kuvuka changamoto hizo na wao kubeba taji hilo ambalo halijatua Msimbazi katika kipindi cha misimu mitatu iliyopita huku timu hiyo ikipoteza heshima yake ya kushiriki michuano ya kimataifa kama ilivyokuwa siku za nyuma.“Nataka kucheza kwa malengo katika mechi zetu ambazo zimesalia unajua ligi imekuwa ngumu na presha imekuwa kubwa hasa kwetu ndiyo sababu yajiwekea mikakati hiyo lengo ni kuhakikisha kila mchezo tunaupa umuhimu wa kipekee na kuhakikisha tunapata pointi tatu ambazo zitakuwa ni akiba siku ya mwisho katika harakati zetu za ubingwa,” alisema Mayanja.Kocha huyo wa zamani wa Kagera Sugar na Coastal Union, ameendelea kuwataka mashabiki wa timu hiyo kuanza kujiandaa kwa sherehe za ubingwa, kutokana na kile alichokiita ushirikiano mzuri pamoja na maelewano yaliyopo ndani ya timu hiyo hivi sasa.	2
1043	 Mkuu wa Wilaya ya Igunga, John Mwaipopo amekaribisha wawekezaji waende kujenga viwanda vya rangi za dawa na vyakula zinazotokana na utomvu wa mti wa mgunga.Kwa mujibu wa Mwaipopo, mti wa mgunga unapandwa kwa mbegu, unaota haraka, na unakua haraka kutoka mche hadi kuanza kutoa utomvu.“Mti huu unapatikana kwa wingi maeneo haya, inajiotea tu, ndege na hata ng’ombe na mbuzi hawa wakila basi wakienda sehemu nyingine wakatoa kile kinyesi basi unakuwa ni mti ambao unaweza kuota, huwa unajiotea maeneo mengi, Ni mti ambao unaota katika muda mfupi, na ni mti ambao una, hii production (uzalishaji) ya hii gundi ikipatiwa mwekezaji unaweza ukamletea faida mwananchi haraka sana…”amesema. Amesema, mti wa mgunga ndio chimbuko la jina Igunga na kwamba mti huo una faida kubwa sana kibiashara.“Watu wengi hawafahamu, kwa kuwepo mti huu hapa, kwa bahati mbaya wananchi wengine hawafahamu jambo hili, wanalifahamu watu ambao kidogo wana exposure, ambao wamesafiri na wanaelewa. Bahati mbaya wananchi wanakata ule mti na wenzetu hawa huwa wanapenda sana kukata miti” amesema Mwaipopo ofisini kwake.Ameieleza timu kutoka Kampuni ya Magazeti ya Serikali (TSN) kuwa, utomvu wa mti wa mgunga unaweza kudumu ghalani kwa miaka sita hadi saba hivyo mtu anaweza kukusanya kidogo kidogo.“Lakini ni mti ambao una faida katika tasnia ya mapishi. Ni utomvu ambao, gundi tunaita gundi lakini actually haiendi kufanya kazi ya gundi kwa maana ya kuunganisha karatasi au nini. Tunaita gundi kwa maana ya sura yake lakini ni utomvu ambao unatumika katika tasnia ya rangi za vyakula, katika tasnia ya rangi za vyakula...“Ukiona ice cream ina rangi fulani fulani, kijani, sijui nyekundu ile inayofanya ile ice cream ikawa nyekundu, ikawa njano, ikawa nini ndo hiyo kemikali inayotokana na mti wa mgunga. Ukiona vidonge vina rangi mbalimbali watengenezaji wa vidonge vile wanaamua kidonge hiki labda kiwe cha njano basi hiyo inayofanya kidonge kile kikawa cha rangi ile ndio utomvu, gundi inayotokana na mti wa mgunga” amesema Mwaipopo.Kwa mujibu wa kiongozi huyo, hafahamu kama kuna kiwanda nchini kinachotengeneza bidhaa zinazotokana na utomvu wa mgunga na kwamba, amesikia kipo Sudan kinachotengeneza rangi za vyakula na za kuweka kwenye vidonge.“Kwa kuwa hii sasa inapatikana katika eneo la Igunga, sisi hapa tunataka tuwaambie wananchi hii miti badala ya kuikata waipalilie. Tunataka tuwaambie wananchi badala ya kupanda miti mingine ambayo haina faida wapande mti huu hapa…“Hii itawezekana tu kama tutapata mwekezaji ambaye badala ya kuja kununua hii gundi na kuipeleka kule Sudan au Dubai basi akaanzisha kiwanda hapa hapa na bahati nzuri Rais anaongelea habari ya pharmatheticals, kuvutia wafanyabiashara wa kujenga vya madawa hapa nchini…“Kwa hiyo mwekezaji ambaye anafikiria kuweka viwanda vya madawa na zile dawa zake anataka ziwe za rangi mbalimbali njano, kijani, bluu sijui nini asihangaike kwenda kutafuta Sudan, kwa sababu hata hiyo ya Sudan inakuwa imetoka Igunga kwa hiyo kwa nini asije Igunga moja kwa moja ambako atakuta gundi hii, ataiprocess (ataisindika) yeye mwenyewe na ataipata”amesema.Mwaipopo amesema, mtu akijenga kiwanda cha utomvu Igunga ataupata kwa bei rahisi kwa kuwa wananchi wanaigema tu, na kwamba, hiyo ni bidhaa ya asili inayoweza kutumika kwa kuendeshwa kisasa kwa ajili ya biashara.	5
1044	" 	Na BENJAMIN MASESE-KAGERA      	SERIKALI imeiagiza Mamlaka ya Bandari nchini (TPA), Shirika la Reli Tanzania (TRL) na Kampuni ya Huduma za Meli (MSCL), kuandaa mfumo wa pamoja wa kutoa stakabadhi za malipo ili kurahisisha huduma za usafirishaji wa mizigo.   	Agizo hilo lilitolewa juzi na Waziri wa Ujenzi, Uchukuzi na Mawasiliano, Profesa Makame Mbarawa, wakati akikagua maendeleo ya Bandari ya Kemondo mkoani Kagera pamoja na ukarabati wa meli ya MV Umoja.   	Profesa Mbarawa alisema taasisi hizo za umma zinapaswa kushirikiana pamoja ili kutatua changamoto zinazowakabili watumiaji wa vyombo vya usafiri wa majini na kuzitaka kuwa na mfumo mmoja wa stakabadhi za malipo.   	Alizitaka taasisi hizo kuanza haraka mchakato wa kuwa na mfumo wa stakabadhi moja ya malipo ili kuondoa adha kwa wateja wa mizigo.   	Hata hivyo, Profesa Mbarawa alisema, kukamilika kwa meli hiyo kutarudisha huduma ya usafirishaji wa mizigo kwa Kanda ya Ziwa kupitia Bandari ya Kemondo, huku akiuagiza uongozi wa TRL kuharakisha ukarabati wa njia za reli bandarini hapo.   	""Serikali imefanya ukarabati wa meli ya MV Umoja ambayo itabeba mizigo ikiwa kwenye mabehewa, reli hii inahitaji ukarabati mapema ipasavyo, nawaagiza TRL kufanya ukarabati wa reli ili kusiwepo usumbufu wowote wakati wa kushusha na kupakia mizigo hiyo.   	“Pia nawaagiza mamlaka  zote kuhakikisha mnaanza kutafuta tena wateja ambao kwa muda mrefu walikuwa wamepotea kutokana na  bandari hiyo kusuasua kutoa huduma zake kwa muda mrefu, waelezeni kuwa mambo yamekaa sawa ili warejee kutumia usafiri huu,” alisema.   	Kwa upande wake, Meneja wa TPA Kanda ya Ziwa, Abel Moyo, alimhakikishia waziri kutekeleza agizo hilo kwa kushirikiana na TRL pamoja na MSCL.   	Katika hatua nyingine, Waziri Mbarawa alitembelea na kukagua Kivuko cha Kyanyabasa, kinachotoa huduma katika Mto Kyanyabasa na kumtaka Kaimu Meneja wa Wakala wa Ufundi na Umeme (TEMESA) mkoani humo, Mhandisi Zephrine Bahyona, kutoa huduma bora sambamba na kukusanya mapato ili kutatua changamoto ndogondogo zinazowakabili."	1
1045	Na Mwandishi Wetu-DAR ES SALAAM   RAIS Dk. John Magufuli, ametaka Rais mstaafu wa awamu ya nne, Jakaya Kikwete aachwe apumzike. Dk. Magufuli pia ameshangaa kuhusishwa na kuzuiwa bandarini mizigo ya Taasisi ya Wanawake na Maendeleo (WAMA) inayoongozwa na Salma Kikwete. Taarifa iliyotolewa jana kwa vyombo vya habari na Kurugenzi ya Mawasiliano ya Rais Ikulu, ilisema Rais amesikitishwa na kile kilichodaiwa kuwa ni uzushi unaofanywa kwa lengo la kumchafua Rais Kikwete na familia yake kwa kuandika kuwa anahusika kuzuia mizigo ya WAMA bandarini mpaka hapo itakapolipiwa kodi. “Nimesikitishwa sana na uzushi unaofanywa dhidi ya Rais mstaafu Jakaya Kikwete na mke wake Mama Salma Kikwete, tafadhali wale mnaotengeneza uzushi huu acheni mara moja na mwacheni Rais Kikwete apumzike. “Rais Kikwete amefanya kazi kubwa ya kulitumikia Taifa hili, amestaafu anapumzika, narudia mwacheni apumzike, Serikali haitaendelea kuvumilia uzushi na uchonganishi huu unaofanywa kwa makusudi ili kuwachafua viongozi wastaafu,” alionya Rais Magufuli. Hivi karibuni baadhi ya vyombo vya habari (si MTANZANIA),  na mitandao ya kijamii ilichapisha taarifa zinazomhusisha Mwenyekitiwa WAMA Salma Kikwete kwamba ameshindwa kulipia kodi ya mizigo mikubwa iliyoiingiza nchini na hivyo kuwa hatarini kupigwa mnada. Taarifa hiyo ya Ikulu, ilisistizwa kwamba si kweli mizigo hiyo ilizuiliwa na Rais Dk. Magufuli na wala Rais hajawahi kutoa agizo lolote kuhusu mizigo hiyo kuzuiwa. “Tunapenda kuutarifu umma kuwa taarifa hizo si za kweli na ni uzushi, kwani Rais Magufuli hajawahi kuzuia wala kuagiza kuzuiwa kwa mizigo ya Mama Salma,” ilieleza taarifa hiyo ya Ikulu. Taarifa za kuzuiwa mizigo ya WAMA bandarini ilizua mijadala katika mitandao mbalimbali ya kijamii hasa baada ya kunukuliwa kwa Mkurugenzi wa Elimu kwa Huduma za Walipa Kodi wa TRA, Richard Kayombo, ambaye alithibitisha ukweli wa taarifa hizo. Kayombo alinukuliwa na chombo hicho cha habari akisema kwamba ni kweli kuna mali za WAMA ambazo zinaweza kupigwa mnada endapo hazitalipwa kufikia tarehe ya mnada. Hata hivyo WAMA ilikanusha kuwapo kwa mali zake zilizozuiliwa bandarini na kusema kuwa mizigo hiyo ilishakombolewa muda mrefu. Siku chache baada ya taarifa hizo kuripotiwa gazeti jingine la kila siku liliripoti kuwa Mama Salma amekomboa mizigo yake baada ya kulipia kodi. Inaelezwa kuwa kipindi cha nyuma Taasisi ya WAMA ilikuwa inapata msamaha wa kodi wa mizigo ambayo ilikuwa inaingiza nchini kusaidia wanafunzi yatima wanaosomesha na taasisi hiyo. Wakati hayo yakiendelea Rais Dk. Magufuli mara kadhaa amekuwa akitoa kauli ya kuwahakikishia viongozi wasataafu kuwa atawalinda wakati yeye akiwa madarakani. Moja ya kauli hizo ni ile aliyoitoa Ikulu jijini Dar es Salaam Juni 23, mwaka huu wakati akikabidhiwa ripoti ya Uchaguzi Mkuu wa mwaka 2015 na Tume ya Taifa ya Uchaguzi (NEC), ambapo alisema Serikali itawalinda wastaafu nchini wakiongozwa na viongozi wakuu wa umma ili wawe na heshima yao ndani ya jamii. “Rais Mstaafu Jakaya Kikwete wewe pumzika kwa raha zako, upo salama watachonga wee lakini mimi kama Rais wa awamu ya tano nipo tayari kuwalinda watumishi wote wastaafu kwa kuthamini mchango wao ndani ya Taifa hili,” alisema Rais Dk Magufuli. Kauli hiyo amekuwa akiirudia kila wakati hasa pale anapokuwa ameandamana na viongozi wastaafu hasa marais waliopita.	1
1046	 MSEMAJI Mkuu wa Serikali, Dk Abbas Hassan amewataka wanahabari kutekeleza wajibu wao ipasavyo huku wakisaidia kuangalia changamoto zilizopo katika sekta za serikali na kuziibua.Aidha, ameagiza asasi zote za serikali kuendelea kutoa mafunzo kwa wanahabari ili kuongeza maarifa na ujuzi, lakini pia wakiwezesha jamii kujua huduma wanazozitoa.Amesema hayo mjini Bagamoyo mkoani Pwani mbele ya waandishi wa habari walioshiriki katika kikao kazi kilichoandaliwa na Mamlaka ya Udhibiti wa Chakula na Dawa (TFDA) kwa lengo la kuelimisha kuhusu usalama wa chakula.Akizungumza kuhusu umuhimu wa vyombo vya habari katika suala la usalama wa chakula, alisema ni wajibu wa wanahabari kutangaza usalama wa chakula na mawanda yake kwa ujumla, ili kuisaidia jamii kufahamu madhara yatokanayo na chakula kisicho salama.Kuhusu wajibu wa wanahabari, alisema pamoja na kazi nzuri ambazo wamekuwa wakifanya ikiwa ni pamoja na kujulisha na mafanikio ya maendeleo yaliyofikiwa, lakini pia wamechangia kuimarika kwa amani, utulivu na mshikamano nchini.Alisema wanahabari wana wajibu kisheria kwa kuwa ni taaluma kamili hivyo kuzingatia nadharia ya sasa ya kutimiza wajibu wao ikiwemo kukosoa jamii ili iwe katika mstari stahiki.“Kukosoa sio kutukana lakini ni kueleza kwa kina hali ilivyo, “ alisema huku aliwahimiza wanahabari kusaidia kuangalia changamoto zilizopo katika sekta mbalimbali.Alisema wajibu mwingine kwa wanahabari ni kutizama jamii kwa mapana yake huku wakitambua kuwa makosa sio kwa upande wa serikali peke yake, lakini wachangie kwa kina.Kadhalika amesema wanahabari wanatakiwa kutoa nafasi ya kupokea mrejesho kutoka kwa wananchi juu ya huduma mbalimbali wazipatazo zikiwemo za serikali na wengineo.Alisema ni muhimu kuwa na jukwaa la kuwasaidia wananchi kupaza sauti zao, kuwa wabia wa maendeleo ya nchi, kutojiona kama wako nje ya jamii bali kujijumuisha katika jamii.Kuhusu usalama wa chakula nchini, Meneja Usajili wa Chakula kutoka TFDA, Moses Mbambe alisema vyakula haviruhusiwi kuingia sokoni kama muhusika hajasajiliwa na mamlaka hiyo.Alisema dhana ya chakula salama huwezesha biashara, kukuza utalii lakini pia muhimu kwa maendeleo ya nchi na duniani kwa ujumla.Alisema ukuaji wa kasi wa biashara na utandawazi, unasababisha mnyororo mzima wa mfumo wa udhibiti kuimarishwa mara kwa mara lengo kubwa likiwa ni kuhakikisha usalama wa chakula.	1
1047	 RAIS Dk John Magufuli amefanya uteuzi wa wenyeviti watatu wa bodi za taasisi mbili za Serikali na moja ya ubia wa serikali na sekta binafsi.Taarifa ya Katibu Mkuu Kiongozi, Balozi John Kijazi iliyotolewa na Kurugenzi ya Mawasiliano, Ikulu kwa vyombo vya habari jana ilisema Rais Magufuli amemteua Gabriel Malata kuwa Mwenyekiti na Mjumbe wa kuiwakilisha serikali katika Bodi ya Kampuni ya simu za mkononi ya Airtel Tanzania Ltd. Malata ni Naibu Wakili Mkuu wa Serikali. Kwa mujibu wa taarifa hiyo, Rais Magufuli pia amemteua Profesa Martha Qorro kuwa Mwenyekiti wa Baraza la Uongozi wa Chuo cha Mipango ya Maendeleo Vijijini (IRDP) Hombolo, Jijini Dodoma. Profesa Qorro ni Profesa Mshiriki wa Chuo Kikuu cha Dar es Salaam (UDSM). Pia Rais Magufuli amemteua Profesa Joseph Buchweshaija kuwa Mwenyekiti wa Baraza la Taasisi ya Sayansi na Teknolojia ya Nelson Mandela (NM-AIST), Arusha.Uteuzi wa viongozi hao umeanza juzi.	1
1048	 NA MWANDISHI WETU, RAIS Uhuru Kenyatta na mgombea urais kwa tiketi ya Muungano wa Vyama vya Upinzani (NASA), Raila Odinga, hawatashiriki mdahalo utakaowakutanisha wagombea urais Julai 10 na 24, kabla ya uchaguzi mkuu utakaofanyika Agosti 8, mwaka huu. Kwa mujibu wa taarifa za vyombo vya habari nchini Kenya, wagombea wote wawili wamesema hakukuwa na makubaliano yoyote baina ya waandaaji na kambi za wanasiasa hao. Katibu Mkuu wa Chama cha Jubilee, Raphael Tuju, aliviambia vyombo vya habari nchini Kenya wiki hii kuwa, waandaaji wa mdahalo huo ambao ni Debate Media, hawakuwasiliana na chama chao ili kupata baraka na kuthibitisha kushiriki midahalo miwili ambayo imepangwa kufanyika tarehe tofauti, Julai 10 na mwingine Julai 24. “Tumeona matangazo ya mdahalo huo kwenye vyombo vya habari tu na hakika hatuwafahamu wanaoandaa. Walipanga tarehe za midahalo bila kutushirikisha wala kumweleza Rais mwenyewe,” alisema Tuju. “Waandaaji hawakuwasiliana na Ikulu wala chama cha Jubilee. Hatufahamu kanuni na taratibu zinazoendesha midahalo hiyo na hatutashiriki kabisa,” aliongeza. Akizungumzia suala hilo, mshauri mkuu wa Nasa, Salim Lone, alisema Raila Odinga hatashiriki mdahalo wowote kwa wakati huu, licha ya kuwa tayari. “Hata hivyo nisisitize, sekretarieti ya kampeni za urais ya Nasa, inamshauri Rais Uhuru Kenyatta kuwa wazi kushiriki mdahalo na Odinga kuhusu masuala mbalimbali yanayogusa jamii kwa kipindi hiki,” alisema Salim Lone. Midahalo hiyo imeandaliwa na Kampuni ya Debate Media Limited, ambayo tayari imeshatinga kortini na mgombea mwingine wa urais kwa tiketi ya chama cha Alliance for Real Change, Abduba Dida. Chama cha Alliance for Real Change kimeishtaki kampuni ya Debate Media Limited kwa madai ya kutoandaa mdahalo unaowahusisha wagombea wawili maarufu, Uhuru Kenyatta na Raila Odinga, ambao tayari wametawala kwenye kura za maoni. Chama hicho kinadai kuwa, kampuni hiyo iache mara moja kuendesha mdahalo unaozihusisha pande mbili tu; Odinga na Kenyatta. Aidha, chama hicho kimesema ni kampuni ya hiyo hiyo ndiyo ilitoa matokeo ya kura za maoni na kuwapa nafasi Odinga na Kenyatta zaidi, huku wengine wakiambulia aslimia 5 ya kura za maoni. Dida amepinga utaratibu wa kuwaweka kwenye makundi wagombea wa nafasi mbalimbali kabla ya uchaguzi mkuu wa Agosti 8, mwaka huu. Kutokana na uamuzi huo, Kampuni ya Debate Media imebainisha kupata hasara ya Sh milioni 200 za Kenya kwenye matangazo waliyolipia. MGAWANYO WA MIDAHALO Taarifa ya kuandaliwa midahalo hiyo ilitolewa na Wachira Waruru, ambaye ameteuliwa kuwa mwenyekiti wa kamati. Kwa mujibu wa Waruru, Kamati hiyo ilipanga midahalo mitatu ambapo yote ingefanyika katika Ukumbi wa Chuo Kikuu cha Kikatoliki cha Afrika Mashariki, kilichopo nchini humo. Aidha, mwenyekiti huyo alibainisha kuwa, midahalo hiyo ingerushwa moja kwa moja na televisheni kuanzia saa moja na nusu usiku kupitia redio na televisheni mbalimbali, hatua ambayo ingewasaidia wapigakura kuchambua kwa kina sera na mikakati ya maendeleo ya wagombea hao kabla ya kuamua nani wamchague kuwa rais wao. Utaratibu wa midahalo hiyo ni kwamba, awamu ya kwanza ungehusisha wagombea urais peke yao, ambao ulipangwa kufanyika Julai 10, mwaka huu. Aidha, kwa upande wa wagombea wenza, wangelikuwa na mdahalo wao Julai 17, mwaka huu, yaani siku 7 baada ya mdahalo wa wagombea wa urais. Duru la tatu la mdahalo wa mwisho litafanyika Julai 24, mwaka huu, likiwakutanisha tena wagombea wote 18 wa urais, ikiwa ni siku 7 kabla ya zoezi la uchaguzi mkuu. WAGOMBEA WA VYAMA VYA SIASA NA BINAFSI Kwa mujibu wa Tume ya Uchaguzi nchini humo, kuna wagombea 18 wa urais, ambao ni Uhuru Kenyatta (Jubilee), Raila Odinga (ODM-Nasa), Peter Ondeng (Restore and Build Kenya), Abduba Dida (Tunza Coalition), Kennedy Mongare (Federal Party of Kenya), Ekuru Aukot (Thirdway Alliance Party)  na Cyrus Jirongo (UDP). Wagombea binafsi ni Profesa Michael Wainaina, Joe Nyagah, Nazlin Omar, David Munga, Stephen Oweke Oganga, Robert Mukwana Juma, Joseph Ngacha, Japheth Kavinga, Nixon Kukubah, Joseph Musyoka, Edwin Wambua, Erastus Nyamera na Amram Musungu (39), mwenye uraia wa nchi mbili (Marekani na Kenya) ambaye anaishi Marekani. Wachambuzi wa masuala ya kisiasa wanasema kinyang’anyiro cha mwaka huu kitaendelea kwa wagombea wawili; Uhuru Kenyatta kutoka chama tawala cha Jubilee na Raila Odinga wa Muungano wa upinzani wa NASA. Ushindani mkubwa ni kati ya Rais Uhuru Kenyatta na Raila Odinga, kutokana na kuchuana vilivyo kwenye uchaguzi uliopita wa mwaka 2013. Kwa mujibu wa sheria na kanuni za uchaguzi nchini humo, wagombea wanatakiwa kupata saini za wadhamini 1,000 katika nafasi ya bunge, wakati wagombea wa useneta wanatakiwa kupata saini 2,000. Aidha, kwa wagombea binafsi wanatakiwa kukusanya saini 500 kutoka kata zao, kabla ya kuwasilisha maombi ya kugombea kwa Tume ya Uchaguzi. MDAHALO WA MWAKA 2013 Kwenye uchaguzi wa mwaka 2013 wagombea walioshiriki mdahalo walikuwa Raila Odinga, Uhuru Kenyatta, Musalia Mudavadi, Peter Kenneth, James Kiyiapi na Martha Karua. Mdahalo huo ulifanyika kwenye Ukumbi wa Kimataifa wa Brookhouse, jijini Nairobi, nchini humo, ukiwa na mada kuu za usalama, huduma za jamii na usimamizi wa rasilimali.	0
1049	Na Brighiter Masaki MSANII wa filamu nchini, Rose Ndauka ametoa ajira kwa vijana wenzake baada ya kufungua saluni ya kike na kiume inayotoa huduma hadi kwa watoto iliyopo Sinza Afrikasana jijini Dar Es salaam. Akizungumza katika uzinduzi huo, Ndauka amesema kuwa sio kitu rahisi kwani alijipanga kwa muda mrefu katika kufungua biashara hiyo na kufikiria kutoa ajira kwa vijana wenzake. “Namshukuru Mungu na wazazi wangu kwa ushiririkiano walionipa kufanikisha kitu kama hiki. Nimefungua saloon ambayo ukija na familia yako mnapata huduma zote kuanzia baba, mama na watoto pamoja na maharusi na shughili nyingine,” amesema Ndauka Akizungumzia uzinduzi huo, Anty Ezekiel ambaye ni msanii mwenzanke na Ndauka, alimpongeza Rose kwa hatua aliyopiga katika kufungua biashara hiyo kubwa na nzuri ambapo mtu akifika anapata huduma zote kulingana na mahitaji yake.	1
1050	LONDON, ENGLAND WAGONGA nyundo wa jijini London, West Ham, wamefanikiwa kuwatoa nje majogoo wa Anfield, Liverpool katika mchezo wa mzunguko wa nne wa Kombe la FA. West Ham walianza kuandika bao lao la kwanza kupitia kwa mshambuliaji wao Michail Antonio, katika dakika ya 45 ya kipindi cha kwanza baada ya kupokea mpira ambao ulipigwa na Enner Valencia. Liverpool walifanikiwa kuchomoa bao hilo kupitia kwa kiungo wao Philippe Coutinho kwa mpira wa adhabu na kujaa wavuni moja kwa moja. Dakika 90 za mchezo huo zilimalizika huku timu hizo zikiwa zimefungana 1-1, ndipo zikaongezwa dakika 30 ambazo West Ham walizitumia vizuri na kuwaangamiza wapinzani wao kwa bao ambalo lilifungwa na Angelo Ogbonna. Kutokana na matokeo hayo, West Ham watapambana na Blackburn katika mchezo wa mzunguko wa tano kwenye michuano hiyo ambao utapigwa Februari 21 mwaka huu. Hata hivyo, baada ya kichapo hicho kocha wa Liverpool, Jurgen Klopp, amesema kwamba amekuwa na wakati mgumu hasa anapopoteza mchezo, lakini anafuraha kuona baadhi ya wachezaji wake wamerudi uwanjani. “Hakuna ambaye anapenda timu yake ipoteze mchezo kama ilivyo katika baadhi ya michezo yetu, lakini furaha yangu kubwa kuona baadhi ya wachezaji ambao walikuwa majeruhi wamerudi uwanjani kama vile Daniel Sturridge, Philippe Coutinho na Divock Origi,” alisema Klopp.	2
1051	NEW YORK, MAREKANI  RAPA Jeffrey Atkins maarufu kwa jina la Ja Rule, amemshangaa 50 Cent kwa kitendo chake cha kununua tiketi za watu 200 wa siti za mbele ili ziwe wazi katika shoo yake mapema mwezi huu.  Ja Rule anatarajia kufanya shoo yake Novemba 9 mwaka huu, hivyo 50 Cent ameamua kununua siti 200 zote za mbele ili ziwe wazi kwa ajili ya kumuharibia msanii huyo.  Wawili hao wamekuwa kwenye mgogoro kwa kipindi cha miaka 20 sasa, hivyo kitendo hicho kinaonesha hakuna dalili za kumaliza tofauti zao. Kupitia ukurasa wa Instagram Ja Rule aliandika na kudai kitendo alichokifanya 50 kinamshangaza lakini amekipenda. “Nimependa kitendo ulichokifanya, siku zote nipo juu yako na ninachokiangalia ni jinsi gani nitapata fedha,” aliandika Ja Rule.	4
1052	Na GUSTAPHU HAULE-PWANI  MKUU wa Mkoa wa Pwani, Evarist Ndikilo, amewataka wakurugenzi wa halmashauri za Kibiti, Mkuranga na Rufiji kuhakikisha wanatenga eneo la ekari 3000 kwa ajili ya kilimo cha muhogo. Ndikilo alitoa agizo hilo juzi mjini Kibaha, wakati akizungumza na wakurugenzi hao, wenyeviti wa halmashauri na wakuu wa wilaya za mkoa huo. Katika mkutano huo, pia alipokea ripoti kuhusu masuala ya uwekezaji kutoka timu maalumu iliyofanya ziara nchini China. “Mahitaji ya muhogo ni makubwa nchini na hata nchi za nje na endapo zao hilo litatiliwa mkazo, linaweza kuwa zao litakaloongeza mapato ya halmashauri zetu kwa kiwango kikubwa. “Kwa hiyo, nataka kila mkurugenzi wa halmashauri hizi tatu, aniletee mpango kazi wa kilimo cha muhogo na lazima kuhakikisha tunapata shamba la ekari 3,000 ambazo zitasaidia kuanza mchakato huo,” alisema Ndikilo. Pamoja na hayo, Ndikilo alisema Mkoa wa Pwani unatarajia kupata wawekezaji wengi zaidi kutoka nchini China na moja ya mahitaji yao ni muhogo. “Kwa hiyo, lazima fursa hii ikatumika kikamilifu kwa ajili ya uzalishaji ambao utaongeza kipato. “Kuna viwanda vinavyotarajiwa kujengwa na wawekezaji hao ambavyo vitahitaji zaidi ya tani 200,000 za muhogo kwa wakati mmoja, hivyo ni vema kila halmashauri ikatambua umuhimu wa kutenga maeneo ya kilimo cha zao hilo. “Kama kuna maeneo yaliyochukuliwa na watu siku nyingi bila kuendelezwa, ni vema wakurugenzi mkayaainisha na mniletee ofisini kwa ajili ya kuomba ridhaa kwa waziri wa ardhi ili yaweze kufutwa,” alisema.	1
1053	Wanajangwani leo vichwa vyao vimeinamishwa chini muda wote baada ya kupokea kipigo cha bao 3 kwa bila kutoka kwa Kagera Sugar wakiwa nyumbani. Katika mechi iliyopigwa katika uwanja wa uhuru Yanga ameshindwa kutamba kabisa na Kagera ameonyesha ubabe wake, mashabiki wa yanga walipoa kama barafu. Dakika ya ya 13 yanga ikiwa na Kocha wake mpya ilipigwa goli la kwanza kupitia kwa mshambuliaji wa Kagera Yusuph Mhilu na goli hilo lilidumu mpaka mapimziko.   #VPLUpdates Goli la pili kwa Kagera Sugar. 90' | Yanga SC 0-3 Kagera Sugar. LIVE #AzamSports2 #VodacomPremierLeague #LigiKuuTanzaniaBara #VPLUpdates #VPL #YangaSC #KageraSugar #YangaKagera A post shared by  Azam TV (@azamtvtz) on Jan 15, 2020 at 6:55am PST  Baada ya kurudi Kagera hawakupoa kwani Dakika ya 67 Ally Ramadhan alipachika goli la pili kisha Peter Mwalyanzi akafunga kazi kwa kufunga goli dakika ya 90. Je ni kwamba ubabe wa Kagera kwa Simba umehamia kwa watani zao Yanga ama ni nini tuandikie chini hapo.	2
1054	['Harambee Stars ilitoka sare ya bila kwa bila dhidi ya Taifa Stars ya Tanzania katika awamu ya kwanza ya michunao ya kufuzu kombe la CHAN 2020 iliochezwa katika uwanja wa kitaifa wa Dar es Salaam siku ya Jumpili jioni. ', 'Kulingana na mtandao wa runinga ya Citizen nchini Kenya iIikuwa Tanzania iliopata fursa chungu nzima , lakini Kenya nayo ilipata nafasi za wazi ambazo zingebadili matokeo iwapo washambuliaji wake wangejinoa makali. ', 'Ikiwa mara ya kwanza kwa kocha Sebastien Migne kuongoza kikosi hicho bila wachezaji wanaocheza ughaibuni , Harambee Stars ililazimisha sare tasa dhidi ya timu ambayo asilimia 60 ya wachezaji wake wamekuwa wakiichezea kwa karibu muongo mmoja. ', 'Tanzania ndio iliopata fursa ya kwanza katika dakika ya tatu , wakati mchezaji wa klabu ya Azam Hassan Dilunga alipopiga kichwa juu ya mwamba wa goli  huku mlinda lango wa Kenya John Oyemba akiwa amepitwa- safu ya ulinzi ya Kenya ikionekana kubabaika. ', 'Masikhara ya Clifton Miheso karibia yaipatie Tanzania kupitia mshambuliaji wake John Bosco bao lao la kwanza , lakini mchezaji Joash Onyango alifika kwa haraka na kumzuia mshambuliaji huyo kufunga goli hilo. ', 'Hatahivyo nafasi ya kwanza ya wageni ilikuwepo kunako dakika ya 13 , wakati Musa Masika alipovamia lango la taifa Stars kupitia wingi ya kulia kabla ya kuzuiliwa na Gadiel Michael wakati alipotaka kufanya shambulio. ', 'Na baada ya Tanzania kutawala mpira kwa kipindi kirefu wachezaji wa kocha Migne walianza kuonana katika kila pembe na kuanza kulivamia lango la taifa Stars na hivyobasi kupunguza idadi ya mashambulizi ya wenyeji hao katika safu ya ulinzi ya Kenya. ', 'Kufikia mwisho wa kipindi cha kwanza winga wa Harambee Stars alikuwa amebadilisha wingi na kuelekea upande wa kushoto  na baadaye katikati huku Kenya ikishindwa kufurukuta', 'Tanzania hatahivyo ilipata kona mbili mfululizo katika dakika tatu  huku Kenya ikijibu kunako dakika ya 49. ', 'Dilunga alidhania kwamba amefunga goli huku muda ukiendelea kuyoyoma  lakini bao lake lilidaiwa kuwa la kuotea. ', 'Kulikuwa na shinikizo kali katika safu ya Kenya lakini mlinda lango Oyemba alionyesha umahiri wake katika mechi yake ya kwanza.']	2
1055	Samwel Mwanga – Maswa Wananchi Wilayani Maswa Mkoani Simiyu wamempongeza Rais John Pombe Magufuli kwa kutekeleza ahadi aliyoitoa wakati wa ziara yake mkoani humo mwaka jana ya kuwajengea barabara ya lami yenye urefu wa kilomita 1.5. Wakizungumza Mtanzania leo Mei 22 mara baada ya Mwenge wa Uhuru kukagua barabara hizo wamesema wameridhishwa na kasi ya ujenzi ya barabara hizo zilizosimamiwa na wakala wa barabara za mjini na vijijini (TARURA) ambazo zimewekewa taa ili zitumike pia nyakati za usiku. ‘’Tunamshukuru rais Magufuli kwa kutekeleza ahadi yake alipokuwa wilayani Maswa na sisi kama wananchi tunamwahidi tutaitunza na kuifanyia usafi ili idumu kwa muda mrefu na wananchi waone manufaa ya barabara hizi za  mitaa,’’ amesema Mercy Emmanuel. Naye kiongozi wa Mbio za Mwenge wa uhuru Kitaifa Mkogea Ally amewashukuru viongozi wa serikali katika wilaya hiyo kwa kusimamia ipasavyo ujenzi wa barabara hiyo uliozingatia viwango vya kiuhandisi na kufikia asilimia 98 ya ujenzi wake.	1
1056	 Na Mwandishi Wetu -DAR ES SALAAM RAIS Dk. John Magufuli amekutana na kufanya mazungumzo na Waziri wa Mambo ya Nje wa Japan, Ichiro Aisawa Ikulu, Dar es Salaam. Katika mazungumzo hayo, waziri huyo wa Japan alimpongeza Rais Magufuli kwa uongozi mzuri, kupambana na rushwa na msukumo mkubwa anaoutoa katika maendeleo, juhudi ambazo zinasaidia kuimarisha uchumi na kuboresha huduma za kijamii. Waziri Ichiro alitembelea baadhi ya miradi inayojengwa hapa nchini na kampuni za Japan ukiwamo mradi wa ujenzi wa barabara za juu (Flyover) wa Tazara na mradi wa kuzalishaji umeme kwa gesi wa Kinyerezi II na alimuhakikishia Rais Magufuli kuwa kampuni hizo zitafanya kazi nzuri na zitakamilisha kazi kama ilivyopangwa. Alisema baada ya kuona changamoto ya foleni katika Jiji la Dar es Salaam, amebaini kuwa nchi yake bado inahitaji kuendelea kushirikiana na Tanzania katika kuboresha miundombinu ya jiji hilo na aliahidi kufikisha ujumbe huo kwa Waziri Mkuu wa Japan, Shinzo Abe. Kwa upande wake, Rais Magufuli alimshukuru Waziri Ichiro kwa kuja nchini na amemuhakikishia kuwa Tanzania inatambua mchango mkubwa ambao Japan inautoa katika maendeleo. “Naomba unifikishie ujumbe kwa Waziri Mkuu Shinzo Abe kuwa Tanzania inamshukuru kwa ushirikiano huu mkubwa, tunamkaribisha sana Tanzania na kwa kuwa Serikali yetu imehamia Dodoma, tutafurahi sana kama Japan itaweka alama ya urafiki wetu kwa kutujengea barabara za Dodoma mjini, iwe ni flyover au kilometa 20 za barabara, sawa tu,” alisema Rais Magufuli.	1
1057	 Na Swaleh Mawele. Inaweza kutimu zaidi ya miaka mitano iliyopita. Kwa haraka haraka sikumbuki saa wala tarehe, huku kwetu ni wagumu sana kutunza kumbukumbuku. Ndivyo yalivyo maisha yetu ya kila siku. Ndani ya jezi nyekundu na nyeupe, nambari 26 mgongoni. Hassan Is-haka alijitambulisha rasmi kwenye mboni za wadau wa soka hapa Tanzania kama mlinzi wa kati. Shukrani kwa Suleiman Matola. kocha msaidizi wa Polisi Tanzania na mtu alieipa mafanikio makubwa Lipuli ya Iringa kwenye msimu uliotamatika hivi karibuni. Matola anasimama kwenye kundi la wanaadamu wachache walioanza kukiona kipaji cha Hassan Is-haka siku za mwanzoni.  Yeye ndie aliemfundisha katika timu ya vijana ya Simba. Nani mwengine aliekuwa wa kwanza kukiona kipaji cha Hassan Is-haka?. Baada ya Hassan Is-haka kupandishwa timu ya wakubwa akitokea kwenye kikosi cha vijana cha Simba alionekana kupata nafasi ya kucheza mara kwa mara. Hassan Is-haka aliweza kujenga mawasiliano mazuri ya ulinzi baina yake na Juuko Mursheed, wakati ambao Juuko anamfanyia “marking” (ukabaji) adui basi Hassan Is-haqa alishajua wapi akae na nini afanye kwa wakati huo. Hassan Is-haqa alikuwa ni miongoni mwa mabeki wachache wenye utulivu katika ligi kuu ya soka Tanzania bara hata kulishawishi benchi la ufundi la timu hiyo kumpa ukapteni licha ya umri mdogo aliokuwa nao. Uwezo mkubwa wa kusoma mijongeo ya adui, uwezo wa kucheza mipira ya juu na chini. Uwezo mkubwa wa kupiga pasi na kufanya maamuzi sahihi kwa wakati sahihi. Hassan Is-haka alitazamiwa kuwa ni miongoni mwa mabeki wachache waliojaaliwa vipaji vya kutosha, hata wengine wakamtazamia kama ni mrithi sahihi wa muda mrefu wa Nadir Haroub kwenye timu ya taifa. Kwa kiwango chake cha kipindi kile aliushawishi umma kabisa kuamini kuwa hatimae Tanzania imempata Nadir mpya katika jezi ya Simba, kipi kengine ungekihitaji kwa Hassan Is-haka na ukakikosa.  Ghafla mambo yamegeuka, kipi kilichompata Hassan Is-haka? Hili ni swali ambalo binafsi naumizwa na uchungu wa jibu lake. Hassan Is-haka amepotea kwenye mboni za wapenda kabumbu hapa nchini. NIDHAMU, ndio! hii ni miongoni mwa sababu zilizompoteza Hassan Is-haka katika ramani ya soka, sasa hatajwi wala kuzungumzwa kwa lolote. Masikini Hassan Is-haka, sikumbuki mara ya mwisho ni lini alitokea kwenye kurasa za magazeti. Kosa alilolifanya limechangia kwa kiasi kikubwa kusahaulika kwake kwenye ramani ya soka. Ilikuwa hivi. Kipindi Simba ilipokuwa chini ya kocha Jackson Mayanja wa Uganda mara kadhaa hakuonekana kumpa nafasi ya kutosha Hassan Is-haka, kosa ni lilelile la kila siku NIDHAMU. Ikatokea siku moja Simba inajiandaa na mchezo wa ASFC dhidi ya Singida United ambapo wakati wa kutaja kikosi kinachoanza kocha Jackson Mayanja akamjumuisha na Hassan Is-haka. Cha kushangaza Hassan Is-haka akapaza sauti kwa kocha wake na kuhoji “kwahiyo adhabu yangu imeshakwisha?”. Maneno yale yaliuchoma moyo wa Mayanja na kupelekea kumtoa kwenye kikosi siku hiyo.  Ni kosa hili tu ambalo lilipelekea Simba kumtema Hassan Is-haka kwenye kikosi chao mwisho wa msimu, ni kosa hili tu ambalo limemfanya Hassan Is-haka aishi maisha haya anayoishi leo hii. Unadhani kipi kingetokea kama angeendelea kubaki Simba kwenye kipindi kile, wapi alipo Abdi Banda? Pengine Hassan angepata na yeye nafasi ya kwenda kucheza nje kutokana na kuonekana kwake kuichezea Simba. Maskini Hassan Is-haka, hayupo tena katika midomo yetu, tulishamtapika kitambo. Hivi sasa haanzi hata kwenye kikosi cha Mtibwa. Zuberi katwila humtumia zaidi Cassian Ponela na Dickson Job kuliko Hassan Is-haka, nakihurumia sana kipaji kile. Nadhani maisha ya Hassan Is-haka yanaweza kuwa darasa huru kwa hawa vijana wanaochipukia hivi sasa, hata kama uwe na kipaji kiasi gani lakini nidhamu ni jambo la kwanza. Ni rahisi dunia ya mpira kukusahau kama hutakuwa na nidhamu, si wanauona mfano hai wa maisha ya soka ya Hassan Is-haqa. AKILI KWENYE VICHWA VYAO.	2
1058	Gurian Adolf, Sumbawanga MKUU wa Wilaya ya Nkasi mkoani Rukwa, Said Mtanda, ameshauri miongoni mwa wanaume ambao ni muhimu kuwabana ili kukomesha mimba za utotoni ni walimu na waendesha bodaboda kwani wamekuwa wakihusika kwa kiwango kikubwa kuwapa mimba wanafunzi. Ushauri huo aliutoa jana wakati akichangia rasimu ya mkakati wa kukabiliana na mimba za utotoni katika kikao cha Kamati ya Ushauri ya Mkoa (RCC) iliyowasilishwa na Mganga Mkuu wa Mkoa wa Rukwa,  Bonifas Kasululu. Alisema hivi karibuni kumekuwa na kesi nyingi za walimu wakikuhusika kuwapa mimba wanafunzi kitendo ambacho kinahitaji jitihada ya kukabiliana nacho. Alisema pia wanao endesha boda boda ni kundi jingine ambalo linahusika kutokana na vitendo vya kuwapa lifti wanafunzi wanapo kwenda na kutoka shule, na kuwanunulia zawadi ikiwemo chipsi kutokokana na njaa wanazokuwa nazo wanafunzi pindi wanapotoka shule. Miingoni mwa mikati ya Mkuu wa Mkoa wa Rukwa, Joachim Wangabo, kumaliza tatizo hilo ni kila kijiji kwa na shule ya msingi na kila kata iwe na shule ya sekondari. Alisema mkoa mzima una vijiji 59 ambavyo havina shule za msingi ambapo katika Wilaya ya Kalambo kuna vijiji 14, Nkasi vijiji 17 halmashauri ya Wilaya ya Sumbawanga vijiji 28 na halmashauri ya Manispaa hakuna kijiji kisichokuwa na shule. Alisema katika mkoa mzima kata 25 hazina shule za sekondari ambapo alisema katika wilaya ya Kalambo zipo kata nane, wilaya ya Sumbawanga vijijini kata 10 Nkasi kata sita na Sumbawanga Manispaa kata moja. Alisema kutokana na rasimu hiyo ambayo imepitishwa na kikao cha kamati ya ushauri ya mkoa, anamatumaini kuwa katika kipindi cha miaka 10 suala la mimba za utotoni na kwa wanafunzi litabaki historia katika mkoa huo.	3
1059	 MWANASIASA mkongwe aliyewahi kushika nyadhifa mbalimbali katika serikali za awamu zote nchini, Paul Kimiti (79) amesema kuwa hvi sasa anajutia uamuzi wake wa kuuza nyumba na mashamba aliyokuwa akimiliki Dodoma akidhani azma ya makao makuu ya serikali kuhamishiwa huko isingetimia.Alisema hayo nyumbani kwake Dar es Salaam anakoishi alipohojiwa na gazeti hili kuhusu masuala mbalimbali ya serikali kabla, baada ya uhuru na sasa. Akizungumzia mambo mbalimbali yanayotekelezwa na serikali ya awamu ya tano chini ya Rais John Magufuli, Kimiti alisema miongoni mwa aliyofarijika nayo ni uamuzi wa Rais huyo kukamilisha azma ya kuhamia Dodoma ambayo alidhani isingetimia na kufikia uamuzi wa kuuza nyumba na mashamba yake.“Ila moja ambalo nitasikitika mimi, nilifanya makosa nilipokuwa Dodoma. Nimekaa tangu mwaka 1982 kama Waziri, Ofisi ya Waziri Mkuu na ndiyo kipindi hicho nilijenga nyumba… kwa sababu nilijua Dodoma patakuwa makao makuu,” alisema.Kimiti aliyewahi kuwa mkuu wa mkoa katika mikoa ya Mbeya, Kilimanjaro na Kagera wakati wa serikali ya awamu ya pili na tatu, alisema, “nikachukua na shamba… kuna mahali mpaka sasa katika njia ya kwenda Msalato kuna kituo kinaitwa ‘Kwa Kimiti’.Ilikuwa kati ya mwaka 1982 na 1983. Wakati huo watu walikuwa wakishangaa waziri analimalima huku? ” Akijutia uamuzi wa kuuza mashamba yake, Mzee Kimiti alisema, “nilikuja kufanya makosa baada ya kukaa miaka yote nikaona hakuna maendeleo yoyote ; kauli mbalimbali zinatolewa kwamba tunahamia Dodoma, watu wanakwenda wanarudi, baadhi ya wizara zikaenda zikarudi, nikaona huku hakuna kitu. Nikauza nyumba yangu, nikauza shamba langu. Sasa Rais Magufuli alipokuja watu wamehamia kule, yaani nimesikitika kweli, nilifanya kosa kubwa.”Kwa mujibu wa Kimiti, alifanya makosa hayo kwa sababu alijua kwamba Dodoma haitafanikiwa kuwa makao makuu kwa sababu miaka yote aliyokuwa kiongozi, hakuna juhudi zilizofanyika .“Ilikuwa ni statements (kauli) tu tunazitoa, tutakwenda Dodoma, miaka inapita, Rais atahamia, miaka inakwenda. Alisema miongoni mwa visingizio ilikuwa ni kwamba hakuna shule za kutosha, hakuna hospitali.“Lakini huyu baba (Magufuli) akasema hospitali zitakuja, kama ni hospitali zitakuja, sasa hizi nyumba katika kipindi hiki zingenisaidia sana.”Alitoa mfano wa nyumba yake iliyokuwa maeneo ya Kilimani na nyingine Msalato karibu na kitakapojengwa kiwanja cha ndege na kusema ni maeneo nyeti ambayo angenufaika nayo. Hata hivyo, alisema amebaki na shamba dogo katika eneo la Zuzu ambalo ameahidi kuliendeleza. Akizungumzia uamuzi wa Rais Magufuli kuhamishia serikali yake yote kwenda Dodoma, Kimiti alisisitiza,” Nimefarijika na hata Baba wa Taifa (Mwalimu Julius Nyerere) huko aliko anafurahi.”Alisema pamoja na changamoto kadhaa, lazima ifahamike kwamba mwanzo siku zote huwa mgumu na kuwataka Watanzania na watumishi kwa ujumla kutokata tamaa bali wamuunge mkono Rais Magufuli, wasijione kana kwamba wametupwa. Mwanasiasa huyo alisisitiza kuwa kuhamia Dodoma ni mawazo yaliyoasisiwa na Baba wa Taifa, Mwalimu Nyerere hivyo Rais Magufuli sasa ametekeleza kwa vitendo. Alisema Mwalimu Nyerere alikuwa na maono ambayo imekuwa jambo jema serikali ya awamu ya tano kuyatekeleza.Kimiti ni nani? Kimiti alizaliwa Januari 15, 1940 mkoani Rukwa na ni mmoja wa Watanganyika wa mwanzo kupata udhamini kwenda kusoma nje ya nchi. Mwalimu Nyerere alimteua kuwa Waziri wa Nchi, Ofisi ya Waziri Mkuu mwaka 1982 chini ya Waziri Mkuu, Cleopa Msuya na kisha Edward Sokoine (marehemu). Mwaka 1984 Mwalimu Nyerere alimteua Mzee Kimiti kuwa Mkuu wa Mkoa wa Kilimanjaro.Rais wa Awamu ya Tatu, Benjamin Mkapa alimteua pia Mzee Kimiti kuwa Waziri wa Kilimo mwaka 1995 na mwaka 1998 alimteua kuwa Waziri wa Kazi na Vijana. Mwaka 1989 Rais wa Awamu ya Pili, Ali Hassan Mwinyi alimteua kuwa Mkuu wa Mkoa wa Kagera ambako alihudumu hadi mwaka 1991 alipoteuliwa tena kuwa Mkuu wa Mkoa wa Mbeya. Kwa miaka yote tangu mwaka 1980, alikuwa mbunge wa kuteuliwa. Mwaka 1995 aliamua kwenda kugombea jimboni hadi mwaka 2010 alipotangaza kutogombea tena ubunge wa Sumbawanga Mjini.Dodoma inavyoboreshwa Akizungumza juzi katika mkutano wa hadhara mjini Dodoma, Rais Magufuli alisema serikali imefanya kwa vitendo kuhamia Dodoma na imeboresha jiji la Dodoma liendane na hadhi ya makao makuu ya nchi.“Wapo wengine hawakuamini, walisema ni maneno tu, walikebehi, lakini leo mwenye macho haambiwi tazama. Dodoma ndilo jiji la kupendeza,” alisema na kusisitiza kuwa uamuzi huo ulilenga kutekeleza ndoto ya Mwalimu Nyerere ya tangu mwaka 1973.Rais alianza kwa kupandisha hadhi ya mji wa Dodoma kuwa jiji Aprili 26 mwaka jana na hadi sasa serikali yote imeshahamia. Miradi mbalimbali imeanzishwa ikiwamo stendi ya magari itakayounganishwa na kituo cha Reli ya Kisasa (SGR) na mji wa serikali kwa treni maalumu.Pia itaunganishwa na kiwanja cha Ndege cha Msalato kwa barabara huku serikali ikiwa imeshatoa fedha kwa ajili ya ujenzi wa kiwanja hicho utakaogharimu Sh bilioni 500. Serikali imetoa Sh bilioni 415 kwa ajili ya kujenga barabara za njia nne za mzunguko zenye urefu wa kilometa 110 kuanzia Nala, Veyula, Mtumba hadi Ihumwa kupunguza msongamano katikati ya jiji na kupitisha magari nje ya mji.	1
1060	NA OSCAR ASSENGA, TANGA WASANII wa muziki wa Bongo Fleva, Abelnago Damiani ‘Belle 9’, Hemed Phd na Izzo Business, wanatarajiwa kutoa burudani katika onyesho maalumu la siku ya wapendanao lililopewa jina la Red &White Party mkoani Tanga. Akizungumza na MTANZANIA jana, Mratibu wa onyesho hilo, Mbwana Imamu, alisema maandalizi yote yamekamilika na wasanii wataripoti mkoani humo Februari 13 mwaka huu. Mbwana alisema lengo kubwa la onyesho hilo ni kuwapa burudani wakazi wa Tanga katika siku hiyo muhimu na maalumu. “Wadau wa muziki wa kizazi kipya tunaomba wajitokeze kwa wingi Februari 15 katika ukumbi wa Club Lacasa Chika,” alisema Imamu. Imamu alisema kutakuwa na burudani zaidi kutoka kwa wasanii chipukizi wa mkoa huo ambao ni Man Sasha, Kidani, Meratha, Voicer na Fat Zinga.	4
1061	 Na JOSEPH SHALUWA BADO hali ya soko la sinema za Kibongo siyo nzuri. Najua harakati mbalimbali zinafanywa ili kurejesha uhai wa sanaa na wasanii wenyewe. Nathamini mchango mkubwa wa sanaa ya filamu ambayo imesaidia ajira kwa vijana wetu. Lakini hali ya sasa inatishia, wadau wanatafuta sababu ya myumbo ili kuirudisha kwenye hatamu. Kwa hakika ni jambo zuri. Kwa nyakati tofauti, kama mdau wa sanaa nimekuwa nikiandika sababu za hapa na pale ninazodhani zimechangia kurudisha nyuma sanaa yetu. Naamini ni kati ya mchango mzuri utakaosaidia kuwashtua wasanii wetu. Katika mfululizo wa maandiko yangu (nitaendelea kuandika), leo naomba nizungumzia kirusi kingine kinachotafuna sanaa yetu ili sasa wakati tutakapoamka tuwe tumepata tiba yake na kinga pia ili kisirudi tena kututafuna. Najua si wote wanataonielewa na watakaonielewa si wote watakubaliana nami. Lakini nadhani huu ni muda sahihi wa kuzungumzia hilo, angalau kwa wachache wenye uelewa wanaweza kupokea na kuchukua hatua. Nianze kwa kuuuliza; hivi ni kwa nini waume wengi hawataki kusikia wake zao wakijiingiza kwenye mambo ya sanaa? Ni kwa nini binti akianza sanaa, iwe ya kuigiza, muziki au unenguaji, huonekana malaya, mhuni na asiye na staha? Kwa nini wanaume wengi mastaa wa fani mbalimbali, wakitaka kuchumbia mahali, wazazi huweka angalizo kwa mabinti zao? Ni kwa nini wanaume wanaowaoa wasanii, huwaachisha wenzi wao shughuli za sanaa baada ya kuwaoa? Haya maswali yanaweza kutoa mwanga wa kile ninachotaka kukizungumza hapa. Jibu ni moja, sanaa inaonekana ni uhuni. Lakini ni kweli ni uhuni? Jibu rahisi sana. Sanaa siyo uhuni ila baadhi ya waliopo kwenye sanaa wanageuza kama genge la wahuni. Sanaa ni yenu wenyewe, mna jukumu la kuilinda na kuiheshimu kwa sababu maisha yenu yapo hapo. Wasanii na watu maarufu kwa jumla Bongo wanatia kichefuchefu kwenye suala la uhusiano wa mapenzi. Hata kama binti alikuwa na heshima vipi, akianza sanaa tu, tarajia mabadiliko. Na huku Bongo Muvi ndiyo kichefuchefu zaidi. Dawa ni chungu lakini inaponya! Tukubaliane hapo halafu tujirekebishe. Msichana aliyekuwa mtulivu, utamsikia kwenye kumbi za burudani kila kukicha, utamsikia akihusishwa na wapenzi tofauti kila kukicha, kisa? Eti amekuwa staa. Sanaa siyo uhuni, ni kazi. Utakuta msanii wa kiume, anaunganisha wasanii wenzake wa kike kwenye uhusiano na anawatumia wote atakavyo. Wengine bila haya, hawataki kuwasaidia chipukizi mpaka wapewe penzi. Ni mdudu gani anawasumbua? Zaidi nawaonea huruma wasichana. Tatizo mnashindwa kuelewa umuhimu wa mapenzi ulivyo. Mnashindwa kufahamu thamani ya kupenda na kupendwa katika maisha. Ndugu zangu, mapenzi ni ukamilifu wa maisha halisi. Hata kama ukiwa na fedha kiasi gani, kama huna unayempenda kwa dhati na hakuna anayekupenda kwa dhati, unajiharibia furaha na burudani ya maisha yako. Hili ni jambo la kisaikolojia ambalo halionekani kwa macho. Mtu mwenye uhusiano na wenzi wengi kwa wakati mmoja ana matatizo ya kisaikolojia. Anapoteza furaha ya ndani na uwezo wake wa kufikiri unapunguzwa na usaliti wa nafsi na wasiwasi wa kusababisha maumivu kwa mwingine. Mapenzi ni maisha. Yupo staa mmoja (wa kike) wa filamu niliwahi kuzungumza naye huko nyuma. Nilikutana naye kiwanja usiku mnene,  alikuwa amelewa. Kwa sababu ya pombe, aliweza kuwa jasiri na kunieleza jambo zito linalomtesa. Aliniomba jambo hilo liwe siri – ilikuwa hivyo kweli. Alinieleza huku analia, namna alivyokuwa kwenye utumwa wa mapenzi na staa mmoja mkubwa wa filamu Bongo. Alisema, pamoja na kwamba anajua kuwa ana wanawake wengine tena wengine anawajua kabisa, aliendelea kuvumilia kwa sababu alimpenda na aliogopa kuwekwa pembeni kwenye sanaa. Wapo wengi wa sampuli hii. Wasanii mnawajua – mnajuana, listi ni ndefu sana. Mnapoteza muda kwa kushindana na kugombania mapenzi badala ya kubuni vitu vipya vitakavyozidi kuwaweka juu zaidi kwenye sanaa. Wengine wanajidanganya kwamba wakiingia kwenye skendo za mapenzi na waandishi wakanasa na kuandika, watakuwa juu kisanii. Ni mawazo ya kijinga hayo. Mastaa wa kike waliochakazwa kwenye mapenzi wanajua mateso wanayopata sasa hivi – nani ataoa mmama mtu mzima aliyekuwa akiripotiwa kubadilisha wanaume kila siku? Nani atakubali kuolewa na mwanaume ambaye kila siku anabadilisha wanawake? Heshima yenu kwenye jamii iko wapi? Acheni uvivu wa kufikiri. Hebu jifunzeni kwa wenzenu wa Marekani, Nigeria, India na Ghana (kwa mfano). Wanaheshimu mapenzi na mara nyingi uhusiano wao huwa wa wazi. Wana staha. Wanaingia kwenye uhusiano wa wazi, kila mtu anaujua ili isije ikatokea tatizo la kuingiliana kwenye mapenzi. Hata kama ikitokea wameachana, mambo yatakuwa wazi na baada ya muda utasikia anatoka na mwingine. Tuendelee kutafuta suluhu ya Bongo Muvi. Tutaporejea hivi virusi tuwe tumevikabili!	4
1062	 Akizungumza na waandishi wa habari Dar es Salaam jana, Katibu Mtendaji wa taasisi hiyo, Amani Mgullo alisema tuzo hizo zitatolewa na mradi wa Aman kwa uratibu wa BBIO na zitajulikana kama Tuzo za Amani.Alisema tuzo hizo zinalenga kuongeza mchango katika tasnia hizo katika harakati za maendeleo, na kuwaletea heshima kubwa na ya pekee kwa washindi wa tuzo hizo.Aliongeza kuwa tuzo hizo pia zitachangia kuhakikisha dhima ya maisha bora na dunia bora kwa kila mwanadamu inafikiwa.Alisema wazo la utoaji wa tuzo za Amani limekuja baada ya Tanzania pamoja na mataifa ulimwenguni, kuzindua mkakati mpya wa maendeleo ambao azma ya mkakati huo ni kutengeneza maisha bora na dunia bora kwa kila mwanadamu.Alisema kila kundi la tuzo za Amani litaendana na ushindani wa umahiri wa kutoa, kueneza na kufikisha ujumbe na dhamira katika melengo 17 ya maendeleo endelevu.	2
1063	 SERIKALI imeitaka Benki Kuu ya Tanzania (BoT) kufanya utaﬁ ti wa taasisi za kifedha hasa taasisi ndogo nchini kuona kama kweli riba wanazotoa kwa wateja wao zina sababu ya msingi au zinatolewa kwa riba kubwa kwa kujilimbikizia faida kubwa na kuwaumiza wateja, wakiwemo wajasiriamali na watumishi hasa wa kada ya chini.Rai hiyo imetolewa jijini Dodoma na Waziri wa Fedha na Mipango, Dk Philip Mpango, wakati akifungua hafla ya kugawa hati za viwanja kwa wanachama wa Chama cha Ushirika wa Akiba na Mikopo- Hazina Saccos.Dk Mpango alizitaka benki na taasisi ndogo za fedha nchini kuangalia upya namna ya ukokotoaji wa riba kwa kuwa zinawaumiza wananchi wakiwemo wajasiriamali na watumishi wanaozitegemea katika kupata mitaji yao.“Kuna taasisi moja ambayo inakopesha fedha kwa watumishi wa serikali wakiwamo walimu, kwa riba ya asilimia 32 ilihali wao wanachukua mikopo benki kwa asilimia 20 ni hatari kweli, asilimia 32 ni riba kubwa mno,” alisisitiza. Alisema mchango wa Saccos unatambulika kama nyenzo muhimu ya kupunguza umasikini, ndio maana serikali imetunga Sheria ya Huduma Ndogo za Fedha kuzisimamia taasisi ndogo za fedha ili kuwapunguzia adha wafanyakazi na wajasiriamali wanaokopa fedha katika taasisi hizo kwa riba kubwa na masharti ya kinyonyaji.Aliwasihi viongozi wa Saccos zote nchini kufanya kazi kwa bidii, uadilifu, weledi na kutumia maarifa ili kufanikisha ndoto za wanachama wao kwa kuwa Saccos ndio kimbilio kwa watumishi wengi hasa wa kada za chini. Alisema kuna changamoto ya ubadhirifu katika Saccos nyingi nchini, jambo ambalo asingependa kulisikia kwa Hazina Saccos ambayo yeye ni mwanachama, hivyo ameitaka pamoja na nyingine kuweka mifumo imara itakayowezesha kutambua upotevu wa mali zao ili kudhibiti mapema kabla ya madhara makubwa kujitokeza.	1
1064	 WAOGELEAJI wawili watakaoiwakilisha Tanzania katika michezo ya Olimpiki inayotarajiwa kuanza Agosti 5-21 jijini Rio de Jeneiro, Brazil wanaendelea kujifua kwa ajili ya michezo hiyo. Wawili hao wako kambi ya nje ya nchi ambapo Magdalena Ruth Alex amejichimbia Adelaide, Australia wakati Hilal Hemed Hilal yuko Dubai na wanatarajia kurudi nchini Julai 28. Katibu wa Chama cha Kuogelea Tanzania (TSA), Ramadhan Namkoveka, aliliambia MTANZANIA jana kuwa kutokana na maandalizi wanayoyafanya wana matumaini ya kupata medali. “Tumewataka kurejea nchini kabla ya Julai 28 ili tuwaangalie tena, pia watakuja ili waweze kujiunga na wenzao kwa ajili ya safari kwa ujumla mazoezi yao yanaendelea vizuri na ni matumaini yetu kuwa safari hii tutaenda kuipeperusha vema bendera ya Tanzania,” alisema Namkoveka. Olimpiki Rio mwaka huu itawakilishwa na wanamichezo 12 katika mchezo wa kuogelea, judo na riadha na timu inatarajiwa kusindikizwa na Waziri wa Habari, Utamaduni, Sanaa na Michezo, Nape Nnauye, akiongozana na Rais wa Kamati ya Olimpiki Tanzania (TOC) na Katibu wake, Filbery Bayi.	2
1065	 Katibu Mkuu wa Kamati ya Olimpiki Tanzania (TOC), Filbert Bayi alisema kuwa, kifimbo hicho, ambacho kitawasili nchini Aprili 8 kitapitishwa katika maeneo mbalimbali ya jiji la Dar es Salaam kabla ya kutua Ikulu Aprili 10, ambako kitapokewa na Magufuli.Bayi alisema kifimbo hicho kitapitishwa katika maeneo mbalimbali ikiwemo Daraja la Nyerere, jengo la Bandari ambalo ni refu zaidi nchini, gerezani katika kituo cha mabasi ya mwendo kasi, yote hiyo ikiwa ni sehemu ya kutangaza fursa za utalii nchini.Alisema kuwa pia kifimbo hicho kitakuwa katika Uwanja wa Taifa Aprili 9, ambako kutakuwa na burudani mbalimbali za muziki wa dansi na kiasili kutoka kwa bendi ya muziki wa dansi ya Twanga Pepeta, msanii wa bongo fleva, Judith Wambura ‘Lady Jay Dee’ na kwaya ya Shule ya Sekondari ya Jitegemee zitatumbuiza uwanjani hapo.Bayi alisema kuwa kifimbo hicho kitatangaza fursa za utalii, hasa zilizopo Dar es Salaam na Arusha, ambako pia kifimbo hicho kitapelekwa kabla ya kurudi tena Dar es Salaam.Kifimbo hicho kilikuja kwa mara ya kwanza nchini mwaka 1998, ambako Ikulu kilipokewa na Rais wa Awamu ya Tatu, Benjamin Mkapa na baadae Rais wa Awamu ya Nne Jakaya Kikwete aliyekipokea kifimbo hicho mwaka 2010 kwa michezo ya New Delhi, India na mwaka 2014 iliyofanyika Glasgow, Scotland.Kifimbo cha Malkia hupokewa na viongozi wa nchi na huashiria mwanzo wa maandalizi ya michezo ijayo ya Jumuiya ya Madola, ambayo mwakani itafanyika Gold Coast, Australia. Michezo iliyopita ya Jumuiya ya Madola ilifanyika Glasgow, Scotland, ambapo Tanzania pamoja na kupeleka timu za michezo kadhaa, ilirudi mikono mitupu.Kifimbo hicho cha Malkia kitawasili nchini kikitokea Nairobi, Kenya. Naye Katibu msaidizi wa TOC, Suleiman Jabir aliwataka wananchi wa Dar es Salaam kujitokeza kwa wingi kushiriki katika mbio hizo za kifimbo cha Malkia na kushuhudia.Kifimbo kinapokimbizwa kinapiga picha maeneo yote kitakapopitishwa na kuonekana katika nchi mbalimbali duniani na kutangaza utalii wa Tanzania.	2
1066	THERESIA GASPER NA ADAM MPWEPU – DAR ES SALAAM KAMATI ya Usimamizi na Uendeshaji ya Bodi ya Ligi, imewaondoa katika ratiba ya Ligi Kuu Tanzania Bara, waamuzi Martin Saanya na Samwel Mpenzi waliochezesha mchezo namba 49 kati ya Simba na Yanga uliofanyika Oktoba Mosi, mwaka huu. Hatua hiyo imekuja baada ya Simba kuwasilisha malalamiko dhidi ya waamuzi hao, wakipinga uhalali wa bao lililofungwa na mshambuliaji wa Yanga, Amisi Tambwe, ikidai kwamba kabla ya mchezaji huyo kufunga aliunawa mpira. Mbali ya kuwaondoa kwenye ratiba ya ligi hiyo, kesi dhidi ya waamuzi hao itafikishwa Kamati ya Waamuzi kwa hatua zaidi. Uamuzi wa kuwatosa waamuzi hao, umefanyika baada ya kamati hiyo kupitia ushahidi wa mkanda wa mechi hiyo iliyomalizika kwa sare ya bao 1-1 na kuwahoji wahusika. Ofisa Habari wa Shirikisho la Soka Tanzania (TFF), Alfred Lucas, alisema jana kuwa kamati hiyo imebaini upungufu mkubwa wa kiutendaji uliofanywa na waamuzi hao na hivyo kuitaka kamati inayowasimamia ishughulikie. “Baada ya kamati kukaa, imebaini mapungufu yaliyojitokeza kwenye mchezo huo, hivyo imeamua kuwaondoa wasichezeshe michezo ya Ligi Kuu, pia suala lao litapelekwa Kamati ya Waamuzi ili lishughulikiwe kitaalamu,” alisema Lucas. Alisema mwamuzi mwingine aliyeondolewa kuchezesha ligi hiyo ni Rajabu Mrope, aliyechezesha mchezo namba 108 kati ya Mbeya City na Yanga kwa kosa la kushindwa kuumudu mchezo huo. Alikubali bao, akalikataa kisha akalikubali tena. Lucas alisema kwa upande wa Ligi Daraja la kwanza, mwamuzi  Thomas Mkombozi ameondolewa kuchezesha ligi hiyo kwa kushindwa kuumudu mchezo namba 15B kati ya Coastal Union na KMC. “Mombozi ameondolewa kwenye orodha ya waamuzi kutokana na kushindwa kuudhibiti mchezo na kutoshirikiana na wasaidizi wake, hakuwa makini katika maamuzi yake mengi, hatua iliyosababisha mchezo huo kumalizika kwa vurugu,” alisema Lucas. Alisema mbali ya mwamuzi huyo, klabu ya Coastal Union nayo imepewa adhabu ya kucheza mechi mbili za nyumbani bila mashabiki na nyingine moja ya nyumbani italazimika kucheza ugenini. “Coastal Union imepewa adhabu ya kucheza mechi mbili bila mashabiki, na mechi moja ya nyumbani itachezwa ugenini kutokana na mashabiki wao kumshambulia mwamuzi Thomas Mkombozi na kumsababishia majeraha na maumivu makali,” alisema. Lucas alisema waamuzi wote masula yao yamepelekwa Kamati ya Waamuzi ili iwapangie madaraja mengine, akiwamo Ahmed Seif aliyechezesha mchezo wa African Lyon dhidi ya Mbao FC, ambaye naye ametolewa kwenye orodha ya waamuzi wa Ligi Kuu. Wakati huo huo, Chama cha Waamuzi wa Soka Tanzania Bara (FRAT), leo kimepanga kutaja majina ya waamuzi waliovurunda katika mzunguko wa kwanza wa Ligi Kuu.	2
1067	 Erick Mugisha -Dar Es Salaam Taasisi isiyokuwa ya kiserikali ya wanawake wa kislam (HASSANAYN) ambayo inashughulika na kuhudumia kwa watoto yatima, watoto wanaishi kwenye mazingira magumu, wazee na shughuri nyingine za kijamii wamepokea msaada wa vifaa vya kukarabatia ofisi kutoka kwa mdau wa maendeleo hapa nchini. Akizungumza na MTANZANIA leo  Mdau wa Maendeleo, Mwantumu Mgonja alisema taasisi ya wanawake wa kislamu imefanya jambo zuri kwa kufungua kikundi hicho kwa ajiri ya jamii maana watoto wengi wamekuwa wakikosa malezi bora na huduma za kifamili kutokana na hali ya kiuchumi. “Napongeza sana taasisi hiyo kwa kutoa huduma hizi maana watoto wengi wamekuwa wakijiingiza kwenye makundi mabaya ya wizi, ujambazi, utumiaji wa madawa ya kulevya hivyo nitashirikiana bega kwa bega kadri ya uwezo wangu.  “Pia nimeamua kutoa vifaa hivyo vya kukarabatia ofisi kwa kuonesha mwanga kwa watu binafsi na Taasisi watakao guswa na ilikuweza kuwasaidia watoto yatima, wasiojiweza na wazee maana wote ni wamoja bila kuangalia dini wala ukabila”, alisema Mdau wa Maendeleo, Mgonja. Katibu wa (HASSANAYN), Mayasa Shomvu alisema kabla ya kufunguliwa kwa taasisi hiyo kulikuwapo na darasa la kutoa elimu ya kidini kwa wanawake na kusaidia watoto yatima, wasiojiweza, wazee na shughuri nyingine za kijamii ndipo tukaamua kuwanzisha taasisi hiyo ilikuwasaidia kwa upana zaidi. Alisema taasisi hiyo inatoa huduma zake bila kuangalia dini wala kabila na tumeshafanya usajili wa taasisi yetu kwa kufata masharti kwa kupitia serikali za mitaa hadi halmashauri ya wilaya ilikutaka kutoa huduma vizuri na hata akitokea muwezeshaji anaweza kuitambua taasisi hiyo. “Tulianza kwa kutunga katiba na kanuni kwa kuchagua viongozi katika taasisi yetu pia kulifata taratibu za kufanya usajili kwa pita njia zote za kisheria kuanzia bakwata hadi serikalini kwa kufanya kazi ya kutoa huduma kwa kutambulika kisheria. “Pia tunamshukuru mdau wetu, Mwantumu Mgonja kwa kutuletea vifaa vya kukarabati ofisi maana ilikuwa changamoto kubwa sana katika ufanyaji kazi pia tunaomba watu kujitokeza iwe mtu binafsi au Taasisi kujitokeza katika utoaji wa misaada kwa chochote kile ilikuweza kuwasaidia wanajamii”, alisema Katibu Shomvu.	1
1068	 Kwa nyakati tofauti, makocha wa Mgambo Shooting na Stand United wamesema kutokana na ugumu huo, timu zile zile kwa maana ya Simba, Yanga, Azam FC na Mtibwa zimeendelea kuwa nafasi za juu za msimamo huku nyingine zikiendelea kuhangaika.Mabingwa watetezi, Yanga ndio wanaoongoza ligi hiyo wakiwa na pointi 15 baada ya kushinda mechi zake zote tano za raundi za mwanzo, huku wakifuatiwa na Azam FC yenye pointi sawa, lakini wakitofautiana kwa mabao.Simba na Mtibwa Sugar nazo zinakabana koo katika nafasi ya tatu na ya nne, kila moja ikiwa na pointi 12, lakini kama ilivyo kwa Yanga na Azam FC, zinatofautiana kwa mabao. Kocha wa Mgambo JKT, Bakari Shime alisema jana kuwa kutokana na mgawanyiko huo, wanahitajika kupambana kwa hali ya juu kuhakikisha wanafanya vizuri na kuwa mahali salama.“Ligi ni ngumu hasa kwa timu za madaraja ya chini, tunahitaji kupambana kushinda la sivyo tutaendelea kuwa katika hali mbaya na kuzipata nafasi timu za madaraja ya juu kama Yanga, Azam na Simba,” alisema Shime.Kwa upande wake, Kocha Msaidizi wa Stand United, Athuman Bilal alisema wanaiona ligi ni ngumu kwa upande wao, kutokana na kupata upinzani kwa kila timu wanayokutana nayo.“Kwa jinsi ambavyo tulijiandaa vizuri na kusajili kikosi bora tuliamini tunaweza kushindana na kuwa sehemu nzuri, lakini kila timu tunayokutana tunapita upinzani,” alisema Bilal. Bilal alisema pamoja na ugumu huo hatawakata tamaa na zaidi wanaangalia ni kwa vipi kukabiliana na upinzani uliopo ili kutimiza malengo yao ya kuwa katika timu tano bora za ligi.Alisema kufanya vizuri inawezekana iwapo wataendelea kuyafanyia kazi sehemu wanazoziona kuwa na mapungufu kuhakikisha wanafanya vizuri zaidi.	2
1069	" Jeshi la Polisi Kanda Maalum Dar es Salaam limesema, kijana Ernest Joseph (19) amekiri kumchoma kisu mwanafunzi wa Chuo Kikuu Cha Kimataifa cha Kampala Anifa Mgaya (21) na kusababisha kifo cha msichana huyo.Kwa mujibu wa Kamanda wa Polisi Kanda Maalum Dar es Salaam, Lazaro Mambosasa, mtuhumiwa amesema, siku ya tukio msichana huyo aliyekuwa akisoma mwaka wa pili alikuwa amevaa fulana nyeusi, suruali ya jeans, na kofia nyeusi.Kamanda Mambosasa amewaeleza waandishi wa habari ofisini kwake kuwa, mtuhumiwa amekiri kupora pochi ya Anifa iliyokuwa na simu aina ya TECNO rangi nyeusi, Tsh 8,000/-, vitambulisho ambavyo alivitupa na simu ameiuza.Amesema, mtuhumiwa alimchoma kisu Anifa Juni 16 katika maeneo ya Chuo Kikuu cha Kimataifa cha Kampala, Gongo la Mboto.""Mwanafunzi huyo alichomwa na kisu kifuani upande wa kulia wakati akitoka chuoni na kuporwa pochi iliyokuwa na vitu mbalimbali"" amesema Kamanda Mambosasa."	1
1070	" Pamoja na hayo, Pinda alitumia fursa hiyo, kuinadi Tanzania kuwa ni moja kati ya nchi za Afrika yenye mazingira mazuri ya uwekezaji hasa katika sekta za kilimo, nishati, madini na utalii.Alikuwa akizungumza katika ufunguzi wa Kongamano la pili la biashara baina ya China na Tanzania ambalo pia lilihudhuriwa na Makamu wa Rais wa China, Li Yuanchao, aliyeko nchini kwa ziara ya kikazi ya takribani wiki moja.""Napenda niwajulishe kuwa uamuzi wenu wa kufanya biashara na Tanzania ni muafaka kwa kuwa nchi hii, mbali na kubarikiwa rasilimali nyingi, lakini pia ina utulivu wa kisiasa, inasifika kwa amani na ina nguvu kazi nyingi,"" alisisitiza.Katika hatua nyingine, Makamu huyo wa Rais wa China akiongozana na Pinda, aliweka jiwe la msingi la ujenzi wa jengo la Mfuko wa Mwalimu Nyerere (MNF), jijini Dar es Salaam linalojengwa na Kampuni ya China Railway Group Limited.Rais wa kampuni hiyo, Dai Hegen ameahidi kwamba jengo litakuwa mradi wa daraja la juu katika menejimenti, ubora, ufanisi, teknolojia na uzoefu.Kampuni ya China Railway Jianchang Engineering Co. (T) Limited, ambayo ni kampuni tanzu ya China Railway Group Limited ndiyo itakayojenga jengo hilo.Kwa mujibu wa Rais huyo, Jengo la MNF litajengwa katika kiwanja chenye ukubwa meta za mraba 61,000 na litakuwa na hoteli ya nyota tano, ofisi za kiwango cha daraja la kwanza, na eneo la maegesho.Katika kongamano hilo, pia China na Tanzania zilisaini mkataba wenye thamani ya dola za Marekani milioni 200 kwa ajili ya kuisaidia Mamlaka ya Majisafi na Majitaka (Dawasco) katika ujenzi wa bwawa la Kidato, mtambo wa maji na miundombinu yake mkoani Morogoro."	5
1071	 Akizungumza katika hafla ya jioni kwa ajili ya wachezaji wa zamani wa Barcelona iliyoandaliwa na Ubalozi wa Hispania kwa kushirikiana na Castle Lager mwishoni mwa wiki nyumbani kwake Masaki, Dar es Salaam, Balozi Cuesta alisema kwamba ushirikiano wa Castle Lager na Barcelona umefungua milango ya fursa mbalimbali kwa Tanzania na klabu hiyo kongwe ikiwemo ziara ya wachezaji wa zamani wa klabu hiyo ambao walikuja nchini kucheza mechi ya kirafiki na wachezaji wa zamani wa Tanzania.Kwa upande wake balozi wa Uholanzi nchini, Jaap Frederiks ambaye naye alihudhuria hafla hiyo kwa sababu ya wachezaji wa Kiholanzi wanaochezea Barcelona, alisema kwamba amefurahi juu ya ziara hiyo na anawapongeza Castle Lager kwa kufanya jambo kubwa.“Barcelona ni timu yenye wapenzi duniani kote. Watanzania kupata fursa ya kuwaona wachezaji wa timu hii kubwa ni jambo zuri na la kihistoria,” alisema.Kiungo mshambuliaji wa zamani wa Barcelona, Johan Cruyff pamoja na gwiji wa Barcelona wa zamani Luis Garcia ni kati ya waliohudhuria hafla hiyo pia.Castle Lager, inayotengenezwa na Kampuni ya Bia Tanzania (TBL) iliingia mkataba wa kuidhamini Barcelona mwaka 2013 na Agosti 16 mwaka huo ukafanyika uzinduzi wa udhamini huo kwa Tanzania.Udhamini huu, umeifanya Castle Lager kuwa bia rasmi ya FC Barcelona barani Afrika hususani hapa Tanzania na nchi nyingine 10 barani Afrika, ambapo Castle Lager ni kinywaji rasmi pia kwenye shughuli zote za FC Barcelona.	2
1072	 WAZIRI wa Ujenzi, Uchukuzi na Mawasiliano, Isack Kamwelwe amesema kutokana na nchi kuwa na kasi ndogo ya kutengeneza mifumo laini ya nchi (software), serikali iko katika mchakato wa kuandaa Bodi ya Teknolojia ya Habari na Mawasiliano (Tehama).Kamwelwe alitoa kauli hiyo jana jijini hapa wakati wa kuzindua Mkataba wa Huduma kwa Mteja wa Mamlaka ya Mawasiliano Tanzania (TCRA). Alisema alisema kutokana na kutegemea mifumo laini inayotengenezwa na nchi nyingine inafanya nchi kuwa katika hatari ya usalama na kuibiwa fedha, na kuwa katika kuachana na hilo, serikali imekuja na mkakati wa kuboresha sekta ya Tehama ikiwemo kuanzisha bodi.Aidha, Kamwelwe alisema baada ya kukamilika usajili wa laini za simu kwa kutumia alama za vidole, matukio ya wizi kwa kutumia simu na matumizi ya lugha chafu yatakuwa historia. “Baada ya muda mfupi, hakuna atakayeibiwa simu wala kutumia lugha chafu.Tutawakamata kiurahisi,” alieleza kwenye uzinduzi wa mkataba huo wa kwanza tangu kuanzishwa kwa mamlaka hiyo. Akizungumza Mkataba wa Huduma kwa Mteja wa TCRA uliozinduliwa jana, Kamwelwe alisema umelenga kuimarisha sehemu ya utekelezaji wa Ilani ya Chama Cha Mapinduzi (CCM) ya mwaka 2015 – 2020 ambayo imekuwa ikisisitiza usalama kwenye njia za mawasiliano.“Kutokana na umuhimu wa mkataba huu katika kudumisha umuhimu wa mawasiliano, ninaagiza TCRA kuendelea kutoa elimu kwa umma na kusimamia makubaliano haya ili sekta wa mawasiliano iendelee kutoa mchango mkubwa katika kukuza uchumi wa Watanzania.Mkurugenzi Mkuu wa TCRA, James Kilaba alisema Mkataba wa Huduma kwa Mteja wa TCRA, umelenga kuboresha utoaji wa huduma, kutatua malalamiko ya watumiaji wa huduma za mawasiliano na utadhibiti vitendo vya rushwa kwenye sekta ya mawasiliano nchini.“TCRA ilishirikiana wataalamu wa masuala ya rushwa kutoa elimu kwenye mikoa kwa wadau kwenye mikoa 17 ya Tanzania Bara na Zanzibar na maoni yao yakaingizwa kwenye mkataba. Ukweli na uwazi kupitia mkataba huo ndio utakaowezesha kutatua vitendo vya rushwa na upatikanaji wa taarifa sahihi,” alisema Kilaba.Waziri wa Nchi, Ofisi ya Rais, Menejimenti ya Utumishi wa Umma na Utawala Bora, George Mkuchika alisema mkataba huo ni nyenzo muhimu katika utoaji huduma kwa wananchi.“Mkataba huu ni nyenzo muhimu katika utoaji wa huduma kwa wananchi ninafurahi kuona chombo kama TCRA kimechukua dhamana hii ili kila mtu aupitie na kusoma,” alisema Mkuchika.Mkuchika alitumia fursa hiyo kuziagiza taasisi za umma kuwa mkataba kwa wateja unaokwenda na wakati na wenye viwango vinavyotakiwa na kutoa fursa ya mrejesho ili taasisi husika itumie mrejesho huo kufanya maboresho.Naibu Waziri wa Habari, Utamaduni, Sanaa na Michezo, Juliana Shonza alisema aliipongeza TCRA na kusema mkataba huo utaongeza uwajibikaji na uwazi katika utumishi wa umma na kupunguza malalamiko ya mara kwa mara kutoka kwa wananchi.	1
1073	 NAIROBI, KENYA HATIMAYE Rais wa Kenya, Uhuru Kenyatta, amekutana na kiongozi wa muungano wa upinzani nchini humo, Nasa na aliyekuwa mgombea wa urais, Raila Odinga, katika ofisi yake iliyopo ndani ya jengo la Harambee, jijini Nairobi. Kukutana kwa viongozi hao kumesababisha mshtuko kwa baadhi ya wanasiasa na maelfu ya wananchi ambao wanataka kufahamu nini kilichozungumzwa nyuma ya pazia kabla ya kuitisha mkutano na vyombo vya habari huku wote wawili wakitoa hotuba ya kuwaunganisha Wakenya na kuijali nchi hiyo. Viongozi hao wamekubaliana kuunda mpango wa pamoja wa utekelezaji wa malengo ya pamoja waliyokubaliana katika kikao chao ambao unatarajiwa kuzinduliwa rasmi siku chache zijazo na kuongozwa na Balozi Martin Kimani kwa upande wa Rais Kenyatta, wakati upande wa Odinga, utaongozwa na Paul Mwangi. Taarifa za Ikulu ya nchi hiyo kwa vyombo vya habari imesema kuwa majadiliano na makubaliano ya mpango huo yametiwa sahihi na viongozi wote wawili pamoja na kukubaliwa na kila upande juu ya kuanza utekelezaji. Kenyatta na Odinga wamefanya mkutano huo muda mfupi kabla ya Waziri wa Mambo ya Nje wa Marekani, Rex Tillerson, kuwasili nchini humo kwa ziara ya siku nne. Mara kadhaa Serikali ya Marekani imehimiza kufanyika kwa mazungumzo na mashauriano kutatua mzozo wa kisiasa uliokumba taifa hilo baada ya uchaguzi wa Agosti 8, mwaka jana. Akitoa hotuba yake mbele ya vyombo vya habari baada ya kikao chake na Rais Kenyatta, Raila Odinga, amesema amekubaliana na rais wa nchi hiyo kuwa hekaheka za kisiasa zimefika kikomo na kwamba wamekataa kuwa watu ambao chini yao (Kenya) kuwa taifa lililofeli. “Ndugu zangu Wakenya, uhai wa taifa lolote una muda ambao wananchi na viongozi wao wanatakiwa kurekebisha michakato ambayo itawapeleka katika mafanikio ya malengo yao na sala zao za kulinda nchi huzingatiwa. Abraham Lincoln, amewahi kusema kama tungetambua mahali tulipo na kuwa na utayari, tungekuwa na maamuzi mazuri juu ya nini cha kufanya na namna ya kutekeleza, muda kama huo unapofika, viongozi wanalazimika kuhakikisha wanalinda malengo; katika suala letu, haki, umoja, amani, uhuru na maendeleo kwa wote ni kazi yao. Muda huo umefika Kenya. miaka 54 ya uhuru, tumekuwa na changamoto ya kukagua mwelekeo wetu uliopiganiwa na babu zetu na kuanzisha taifa huru ambao walifariki wakiwa wazalendo.   Inaendelea……………. Jipatie nakala yako ya gazeti la MTANZANIA	0
1074	 JESHI la Polisi kwa kushirikiana na Mamlaka ya Mapato Tanzania (TRA) Mkoa wa Pwani linalishikilia basi la kampuni ya Smart kwa kubeba nguo zinazodhaniwa kuwa hazijalipiwa ushuru.Akizungumza na waandishi wa habari, Kamanda wa Polisi Mkoa wa Pwani, Wankyo Nyigesa alisema basi hilo linalofanya safari zake kati ya Dar es Salaam na Mombasa lilikamatwa likiwa na nguo hizo likitokea Mombasa kwenda Dar es salaam.Nyigesa alisema kuwa tukio hilo lilitokea Mei 10 majira ya saa 11 alfajiri wilayani Kibaha wakati askari wakiwa doria na kulikuta basi hilo lenye namba za usajili T 819 CAW likiwa na mzigo huo. “Basi hilo lilikuwa limebeba nguo za aina mbalimbali zikiwa zimewekwa kwenye buti na nyingine zikiwa ndani vitu vingine zikiwemo nazi, mchele na mafuta ya kupikia huku likiwa na abiria tisa tu,”alisema Nyigesa. Alisema kuwa mzigo huo unadhaniwa kuwa umeibwa au haujalipiwa ushuru na haukustahili kubebwa kwenye basi la abiria.Naye Meneja wa TRA, Euvansia Lwiwa alisema basi hilo lilibeba mzigo huo lakini haukuwa na taarifa za kutosha. Lwiwa alisema kuwa wanawasiliana na timu inayohusika na udhibiti wa magendo kupitia Kamishna wa Ushuru na Forodha ili kubaini kama haujalipiwa ushuru ili hatua zichukuliwe.Kwa upande wake, Kamanda wa Polisi wa Kikosi cha Usalama Barabarani, Mosi Nzero alisema kuwa walifanya ukaguzi kwenye basi hilo na kugundua kuwa mbali ya ubebaji mizigo pia gari hilo lilikuwa bovu.Nzero alisema kuwa ubebaji wa mizigo kwenye basi la abiria ni kosa kisheria na wamekiuka sheria ya usalama barabarani. Dereva wa basi hilo, Shaban Mbwana alisema kuwa mzigo waliobeba ni halali na wahusika wa mzigo huo walipanda magari mengine.	1
1075	TUNU NASSOR  Baadhi ya wasanii wa filamu wanawake wameridhishwa na utekelezaji  wa miradi ya maji uliofanywa serikali kupitia Mamlaka ya Majisafi na Majitaka Dar es Salaam (DAWASA). Wasanii hao wametembelea miradi ya mbalimbali ya maji leo kwa nyakati tofauti wamemshukuru Rais Dk. John Magufuli kwa kumtua ndoo kichwani mwanamke. Mmoja wa wasanii hao Snura Mushi amesema katika serikali ya awamu ya tano imeboresha upatikanaji wa huduma ya maji safi hasa mkoa wa Dar es Salaam. “Rais amepania kumtua ndoo kichwani mwanamke na amefanikiwa kwa kiasi kikubwa,”amesema Snura.  Naye Coletha Raymond amesema kazi iliyofanywa na serikali ni kubwa hivyo ni jukumu la wananchi kuunga mkono kwa kulipia ankara zao za maji. “Tumetembelea miradi ya maji na kushuhudia kazi iliyofanywa hatuna budi kuishukuru serikali yetu,” amesema Coletha. Kwa upande wake Halima Yahya ‘Davina’ amesema awali hali ya upatikanaji wa maji ulikuwa mgumu sasa yapo kwa asilimia kubwa. “Tumeshuhudia mitambo mikubwa iliyowekezwa hivyo mimi binafsi naamua kuchagua mafanikio,”amesema Davina.	1
1076	 BUNGE linaendelea leo na Mkutano wake wa 15 wa Bajeti kwa Mawaziri wawili katika ofisi ya Rais-Tawala za Mikoa na Serikali za Mitaa (Tamisemi) na ya Utumishi na Utawala Bora kuhitimisha bajeti ya ofisi hiyo.Ratiba ya mkutano wa 15 wa Bunge ambalo ni Bunge la Bajeti iliyotolewa na Katibu wa Bunge, Stephen Kagaigai inaonesha kwamba wiki hii kutakuwa na kuhitimisha hotuba ya ofisi ya Rais na kuwasilisha nyingine tatu.Bajeti ya ofisi ya Rais iliyowasilishwa na Waziri wa Nchi- Tamisemi, Selemani Jafo na Waziri wa Nchi-Utumishi na Utawala Bora Jumatano Aprili 10 na kujadiliwa kwa siku nne, itahitimishwa kwa mawaziri hao kujibu hoja mbalimbali zilizoibuliwa na wabunge.Mkutano huo utaendelea Jumanne pamoja na maswali na majibu, itakuwa siku rasmi kwa Waziri wa Nchi-Ofisi ya Makamu wa Rais-Muungano na Mazingira, Januari Makamba kuwasilisha hotuba ya bajeti ya ofisi ya makamu wa rais na kuhitimisha jioni yake.Siku ya Jumatano, mkutano huo utaendelea ambapo Waziri wa Katiba na Sheria, Dk Augustine Mahiga atawasilisha hotuba ya bajeti ya wizara yake, ambayo itajadiliwa kwa siku moja na kuhitimishwa jioni hiyo.Wiki hii itahitimishwa kwa Waziri wa Habari, Utamaduni, Sanaa na Michezo, Dk Harrison Mwakyembe kuwasilisha hotuba ya bajeti ya wizara hiyo na kuhitimishwa hoja siku hiyo hiyo. Bunge litahimisha kazi zake siku hiyo, kwani Ijumaa ni sikukuu na Jumamosi na Jumapili ni siku za mapumziko.	1
1077	Na ANDREW MSECHU-DAR ES SALAAM MAMLAKA ya Mapato Tanzania (TRA), imevunja rekodi kwa kukusanya Sh trilioni 1.987 kwa Desemba 2019, ikiwa ni kiasi kikubwa kuwahi kukusanywa katika mwaka mpya wa Serikali ulioanza Julai 2019.  Akizungumza na wanahabari Dar es Salaam juzi, Kamishna Mkuu wa TRA, Dk. Edwin Mhede alisema ni kweli kwamba kitaalamu, miezi tofauti hailingani moja kwa moja, lakini kwa makusanyo hayo ya Sh trilioni 1.987 kwa Desemba 2019, TRA imevunja rekodi yake yenyewe iliyoiandika Septemba 2019. Alisema kwa ulinganifu wake pekee ni kuwa kama ilivyo Desemba 2019,  Septemba 2019 nao ulikuwa mwezi wa rekodi, kwa kukusanya Sh trilioni 1.7, iliyokuwa ni sawa na asilimia 97.20 ya lengo la kukusanya Sh trilioni 1.817. “Makusanyo haya ya mwezi Desemba 2019 ni sawa na ufanisi wa asilimia 100.2 kutokana na kuwa na lengo la kukusanya kiasi cha Sh trilioni 1.9 katika kipindi hicho ambayo ni ukuaji wa wastani wa asilimia 22 ikilinganishwa na makusanyo ya Sh trilioni 1.6 kwa mwezi Desemba 2018,” alisema Dk. Mhede.  Alisema katika kipindi cha robo ya pili ya mwaka 2019/20 inayohusisha Oktoba, Novemba na Desemba, TRA ilifanikiwa kukusanya mapato ya Serikali ya Sh trilioni 4.9 sawa na ufanisi wa asilimia 97.4 ya lengo la kukusanya Sh trilioni 5.100.  Dk. Mhede alisema makusanyo hayo ni sawa na ukuaji wa asilimia 19.78 ikilinganishwa na kipindi kama hiki kwa robo ya pili ya mwaka 2018/19 ambapo mamlaka hiyo ilikusanya Sh trilioni 4.151 ikiwa ni sawa na ufanisi wa asilimia 87.5 kutokana na lengo la kukusanya mapato ya Sh trilioni 4.7 katika kipindi hicho.  “Kwa upande wa makusanyo ya mapato ya Serikali kwa mwezi Oktoba 2019, mamlaka ilikusanya Sh trilioni 1.4 na mwezi Novemba 2019 mamlaka ilikusanya Sh trilioni 1.5, makusanyo ambayo yalikuwa ni sawa na ufanisi wa asilimia 93.9 na asilimia 97.5 kutokana na malengo ya kukusanya Sh trilioni 1.57 na Sh trilioni 1.53 kwa Oktoba na Novemba 2019 sawia,” alisema Dk. Mhede. Alisema makusanyo hayo yanaonyesha ukuaji wa asilimia 14.40 na asilimia 23.31 ikilinganishwa na makusanyo ya Oktoba na Novemba 2018 kwa pamoja. Dk. Mhede alisema kuwa makusanyo hayo ni mwendelezo wa kiashiria cha wazi kwamba walipakodi na Watanzania walio wengi wameendelea kuelewa, kukubali na kuitikia wito wa Serikali ya Awamu ya Tano, chini ya Dk. John Magufuli kwa maendeleo ya taifa. Alisema kwa kuwa walipakodi wengi wameitikia kulipa kodi kwa mujibu wa sheria, ni vyema asiwepo mlipakodi ambaye atathubutu kubaki nyuma. Alieleza kuwa wafanyabiashara wanatakiwa kufuata matakwa ya sheria kwa hiyari na kuungana na kundi kubwa linalolipa kodi kwa hiyari na kwa wakati, kwa kusukumwa na dhamira zao. Dk. Mhede alisema suala hilo si tu kuwa ni muhimu kukidhi mahitaji ya dhamira, bali pia kumekuwapo na baadhi ya mikakati ya makusudi iliyochochea kiasi hicho kikubwa cha ukusanyaji wa mapato, ambayo ni pamoja na kusimamia utekelezaji wa sheria kama zilivyo.  “Pia mamlaka imeendelea kuziba mianya ya ukwepaji kodi kwa kuwashirikisha kikamilifu wale wale ambao wamekuwa wakibainika kukwepa kodi, usimamizi wa matumizi ya mashine za kutolea risiti za kielektroniki, elimu kwa walipakodi na maboresho ya huduma kwa mlipakodi “Aidha, tunaendelea kujiimarisha kiteknolojia kwa kujenga mifumo rafiki ya ukusanyaji kodi, na maboresho tunayoendelea kuyatekeleza ndani ya mamlaka ili kufanya kazi kama timu moja, yaani, ‘One TRA, One Big Family’ ili kupata mafanikio zaidi ya haya ya mwezi Desemba 2019. “Kwa namna ya kipekee napenda kuwashukuru walipakodi wale waliolipa kodi ya Serikali na kusababisha Mamlaka kufikia malengo yake, Bunge, Bodi ya Wakurugenzi ya TRA, taasisi za Maendeleo, na sekta binafsi kwa kuendelea kuipatia ushirikiano stahiki katika kutekeleza majukumu yake ya kukadiria, kukusanya, na kuhasibu mapato ya Serikali,” alisema. 	1
1078	LOS ANGELES, MAREKANI  MWANAMUZIKI wa Rap kutoka Marekani, Cardi B, amepanga kutumia dola milioni moja ambayo ni sawa na Sh  bilioni mbili za Tanzania, katika sherehe yake ya harusi itakayofanyika hivi karibuni. Mwanamuziki huyo anatarajia kufunga ndoa na mwanamuziki wa Rap, Kiari Kendrell Cephus maarufu kama Offset, kutoka kwenye kundi la Migos la Marekani. Cardi ambaye alivishwa pete ya uchumba Oktoba mwaka huu, alisisitiza kwamba matumizi yake katika harusi hiyo hayataingiliana na mumewe mtarajiwa Offset. Akizungumzia siku ya harusi yao, Cardi B alisema: “Tutatumia fedha nyingi, sidhani kama ni sawa kumuacha Offset kulipa kila kitu, nahisi nitalipa zaidi yake kwani gauni langu huenda likagharimu dola 50,000,” alisema Cardi B.	4
1079	Jana kulikuwa na mchezo wa kuwania Ngao ya Jamii kati ya Simba ambao ni Mabingwa Mtetezi wa Ligi Kuu Bara na Azama ambao ni Mabingwa Watetezi wa Kombe la Azam Sports Federation. Mchezo huo uliisha kwa Simba kushinda mabao 4 dhidi ya mawili ya Azam na kubeba ngao hiyo. Magoli ya Simba yalifunga na Msudan Sharraf Shiboub, ambaye alifunga mara mbili, Clatous Chama na Francis Kahata. Magoli ya Azam yalifungwa na Shaaban Iddi Chilunda pamoja na Frank Domayo Hizi ndio dondoo kumi kutokana na yaliyoonekana katika mchezo huo-: 1: Simba ya Dar es Salaam kwa sasa ni kama ni Al Ahly ikiwa Cairo. Kumeanza kuwa na muunganiko sana kati ya wachezaji na mashabiki. 2: Azam wamehukumiwa na ubora wa safu ya kiungo ya Simba. Wao walikua na Sure Boy pekee! No way angeweza kuishinda vita ya Mkude, Dilunga, Shiboub kwa pamoja. 3: Hassan Dilunga. Ameikumbusha Dar es Salaam kwanini aliitwa ‘High Definition’. What a perfomance. Amecheza vizuri sana. 4: Shiboub Master. Amepika na kupakua. Simba yenye mpira inamfanya kuwa mchezaji hatari zaidi uwanjani. Ni zaidi ya hatari huyu. 5: Kwa mara nyingine, Simba wametuonyesha tafsiri ya kikosi kipana. Anaumia Bocco, anaingia Chama. Anachoka Dilunga anaingia Kahata. 6: Shaaban Chilunda. Amemaliza mechi na bao moja na moja ya perfomance mbovu ya maisha yake. Alikua na uwezo wa kuimaliza mechi mapema kabisa. 7: Chirwa ameonesha kwanini Gadiel Michael ni chaguo sahihi kwenye kukaba kuliko Mohamed Hussein. Alimsumbua sana na hata goli la pili la Azam limesababishwa na udhaifu wa Mohamed Hussein. 8: Erasto Nyoni ametumika sana. Amechoka. Kuendelea kutumika ni ishara kua kocha hajamuamini yule Mbrazil. 9: Yule straika wa Azam anajua sana. Kazi kubwa ya Ndayiragije ni kutengeneza muunganiko mzuri kati yake na Obrey Chirwa 10: Patrick Aussems ni mwalimu bora kabisa. Tunaweza kusema ndiye Man of the Match. Kwa dakika 15 tu, alimwelewa Ndayiragije na kummaliza.	2
1080	 MAMLAKA ya Udhibiti wa Nishati na Madini (EWURA) imefanya msako mkali na kuwakamata watu 10 kwa tuhuma za kufanyabiashara holela ya mafuta ya dizeli na petroli.Aidha, mamlaka hiyo, imeondosha biashara haramu ya gesi ya kupikia (LPG) iliyokuwa inafanywa kinyume cha sheria katika mtaa maarufu wa Dar es Salaam, Ilala. Msako huo ulifanywa na timu ya maofisa kutoka Jeshi la Polisi, Mamlaka ya Mapato Tanzania (TRA) na Ewura. Biashara hiyo ya gesi iliyowekwa katika makazi ya watu, ilikuwa inahatarisha masuala ya Afya, Usalama na Mazingira (HSE) na kwa hivyo ilikuwa ni hatari kubwa. Zaidi ya hatari, imebainika kwamba vitendo vilivyokuwa vinafanywa kwenye biashara hiyo vilikuwa vinakwenda kinyume na sera ya ushindani wa kibiashara. Kwa mujibu wa jarida la Ewura toleo namba 25, lililomnukuu Meneja Mawasiliano wa mamlaka hiyo Titus Kaguo, watu 10 waliokamatwa kwa tuhuma za kufanya biashara holela ya petroli na dizeli, walikamatwa eneo la Msata mkoani Pwani. Alisema katika msako huo, zaidi ya lita 110 za mafuta aina mbalimbali zilikamatwa, pamoja na vyombo vitupu vya kuhifadhia mafuta, mabomba yanayoaminika ni maalumu kwa kunyonyea mafuta na risiti za TRA. Alisema timu hiyo ilifanikiwa kubaini wafanyabiashara saba waliokuwa na mafuta na watatu waliokutwa hawana mafuta lakini wakiwa na chupa zilizokuwa na dalili za kuhifadhi mafuta. Katika operesheni hiyo timu ya maafisa hao ilipima dizeli na petroli katika vituo viwili vya mafuta vya TPDC COPEC Segera na ENGEN Segera na mafuta ya dizeli aliyokutwa nayo mmoja wa watuhumiwa. Kwa mujibu wa Kanuni za Kuweka Mafuta Vinasaba na Udhibiti wa Ubora, GN Na. 210, mafuta yote ya petroli, dizeli na taa yanayotumika katika soko la ndani huwekewa vinasaba ili kudhibiti vitendo vya ukwepaji wa kodi, uchakachuaji na uingizaji wa mafuta kutoka nchi za jirani kwa magendo. Mafuta ambayo hayawekewi vinasaba ni yale yanayokwenda nchi za jirani na mafuta kwa ajili ya matumizi ya miradi maalumu iliyosamehewa kodi kama vile migodi, ujenzi wa reli, na ujenzi wa barabara. Kwa mujibu wa Kaguo, ili mafuta yanayotumika katika soko la ndani yatambulike kuwa yamekidhi viwango vilivyowekwa na Ewura, ni lazima yawe na kiwango cha vinasaba ambacho ni asilimia 3PPM±7.	1
1081	 KAMPUNI 10 zimejitokeza kununua ufuta wa wilaya za Ruangwa, Nachingwea na Liwale mkoani Lindi kupitia chama chao kikuu cha ushirika cha Runali na kampuni saba zilishinda mnada huo.Chama hicho katika mnada wa tano kilikuwa na tani 4,680 katika maghala mbalimbali yaliyopo Nachingwea, Liwale na Ruangwa ambapo mnada ulifanyika katika kijiji cha Namkatila.Katika mnada huo uliosimamiwa na Mrajisi wa Ushirika mkoa wa Lindi, Robert Nsunza kampuni hizo zilitaka kununua ufuta kwa shilingi kuanzia 2,830 na 2,746. Kampuni hizo na fedha walizoahidi kununulia ufuta katika mabano ni: Olam tani 180 (Sh 2,830); Scalable tani 60 (Sh 2,830); Alpha choice tani 157 (Sh 2,787); Alpha choice tani 286 (Sh 2,787); S.M holdings tani 300 (Sh 2,750); Hs Impex tani 600 (Sh 2,750); Sunshine tani 2000 (Sh 2,747) na Yihai hyseas tani 1,500 (Sh 2746).Bei hiyo ni chini ya mnada wa kwanza uliofanyika Juni 8 mwaka huu ambapo bei yake ilikuwa Sh 3,100. Akizungumza kabla ya kutaja makampuni na bei za kila kampuni na mahitaji yake, Mrajisi wa Ushirika mkoa wa Lindi, Nsunza alisema bei inaweza kuonekana imeshuka lakini ipo vizuri na ni kazi ya wakulima kuamua kama wauze ufuta huo au wasiuze.Alisema kwa kuwa asilimia 80 ya ufuta unaonunuliwa na kampuni hizo hupelekwa China, kushuka kwa bei kunatokana na mwenendo wa soko hilo kubwa la China. Katika mnada huo pamoja na wananchi kukubali kuuza ufuta kwa mwenendo wa soko wameitaka serikali kuimarisha soko la ufuta kutokana na kazi kubwa ya uzalishaji inayokumba wakulima.Veronica Kisimbo alisema kwamba amefurahishwa na uwazi katika mnada japo bei imeshuka kuliko mnada uliopita. “Tumepata shida hii kwa sababu ya kilo pungufu kwa kuwa na bei pungufu, waliokuwa na bei kubwa walikuwa na mahitaji makubwa hatukuweza kukidhi,” alisema Veronica. Mkulima wa Namatambarare, Salum Omar alisema matarajio ya mkulima ni kupata zaidi lakini hata kidogo kinasaidia na kutaka serikali kutafuta masoko zaidi ili wasiumie zaidi. Alisema anafurahishwa na uwazi katika mnada na kuitaka serikali kukaza nia zaidi katika kusaidia wakulima katika soko la ufuta.Wakati huo huo, Mwenyekiti wa Runali, Hassan Mpako ametaka wanachama wa vyama vya msingi katika wilaya ya Ruangwa kuhakikisha kwamba wanajenga maghala ili kupunguza gharama zinazosababishwa na umbali wa usafirishaji na gharama za kutunza bidhaa mbalimbali.Alisema kuna changamoto kubwa ya maghala na hivyo kutaka vyama vya msingi kuhakikisha kwamba wanajenga maghala kwa ajili yao na kuwa na uhakika wa usalama kwa bidhaa wanazovuna mashambani. Alivitaka vyama vya ushirika vya msingi vya Namatambarare na Tekenyela kuunganisha nguvu na kujenga maghala hayo ili kupunguza gharama za usafirishaji na usalama wa mazao.	1
1082	 MSANII Mwajuma Abdul ‘Queen Darleen’ amekana taarifa kuwa ni mjamzito na kushangaa tetesi hizo zilivyoanza mpaka kuﬁ ka kwake hali ya kuwa ahusiki na jambo hilo.Mwezi mmoja sasa umepita tangu zilipoanza tetesi hizo ambapo baada ya kupata taarifa hizo alikanusha mbele ya waandishi wa habari na kuwataka wamwangalie vizuri kama ni mjamzito.“Hiyo ni mitandao tu sio kweli, stori za kutunga hizo, hebu niangalie vizuri kwa ukaribu niangalie unaona ujauzito wowote hapo,” alihoji Queen Darleen.Msanii huyo ambaye ni mwanachama wa WCB alikanusha pia kuwa ana uhusiano wa kimapenzi na Lukamba ambaye ni mpigapicha wa Diamond na kwamba ni kaka yake wanafanya kazi pamoja. Queen Darleen kwasasa anatamba na wimbo wake wa Mbali alioshirikiana na Harmonize ambao umeendelea kufanya vizuri hasa kwenye mtandao wa Youtube.	2
1083	 MHASISHAJI maarufu wa mtandao wa Instagram nchini Urusi, Ekaterina Karaglanova, 24, amekutwa amekufa kwenye sanduku la nguo nyumbani kwake. Karaglanova ambaye alikuwa na wafuasi (followers) zaidi ya 85,000 Instagram alikuwa amehitimu hivi karibuni masomo yake ya udaktari. Polisi wameeleza kuwa wanachunguza wivu kama sababu ya inayoweza kuwa imesababisha kifo cha binti huyo. Mhamasishaji huyo alikuwa ameingia kwenye uhusiano wa kimapenzi na alikuwa amepanga mapumzikoni huko Uholanzi kusherehekea siku yake ya kuzaliwa jana, Julai 30.Kwa mujibu wa wazazi wake, waliingiwa na hofu baada ya kuwa binti yao huyo hapatikani kwa simu, hivyo wakaenda hadi nyumba aliyokuwa amepanga na kumuomba mwenye nyumba afungue chumba chake. Walikuta sanduku la nguo koridoni na walipolifungua wakamkuta binti yao akiwa na jeraha la kukatwa na kitu cha ncha kali shingoni akiwa tayari amefariki.	0
1084	LONDON, ENGLAND Katika mchezo huo, Alli alikuwa akitumika kama mbadala wa Harry Kane ambaye anasumbuliwa na majeruhi ya  kifundo cha mguu  ambayo yatamweka nje ya uwanja hadi Machi mwaka huu. Alli anaweza kuungana na Kane ikiwa vipimo atakavyopimwa leo vitaonyesha kuathirika zaidi na tatizo hilo na iwapo hali itakuwa hivyo Tottenham itakabiliana na kipindi kigumu katika safu ya ushambuliaji. Wakati  washambuliaji hao wawili wakikumbwa na tatizo la majeruhi, mshambuliaji mwingine, Son Heung-min, ameitwa katika kikosi cha timu ya taifa ya Korea Kusini ambayo inashiriki michuano ya Kombe la Asia. Kocha wa Tottenham, Mauricio Pochettino, alisema: “Tunatakiwa kuendelea kuchunguza tatizo lake lakini  maumivu yapo katika misuli ya paja na tunahitaji kuwa makini katika jambo hili. Amekuwa  akilalamika sana kuhusu paja lake, yupo katika hali mbaya sana. “Huwezi kuwa tayari kumsikiliza au kumwangalia wakati akiugulia.” Tayari Kane ataikosa  mechi ya nusu fainali ya Kombe la Ligi pamoja na Ligi ya Mabingwa Ulaya dhidi ya Borussia Dortmund, pia mchezo wa hatua inayofuata Kombe la FA pamoja na Ligi Kuu dhidi ya  Chelsea na Arsenal. Kutokana na hali hiyo, Pochettino amesisitiza kuwatumia  wachezaji wengine kama vile, Lucas Moura, wakati Moussa Sissoko  akiwa  hana uhakika na afya yake. “Hakuna hofu,” alisema Pochettino akikisitiza upana wa kikosi chake. “Hali hii inatoa nafasi kwa wachezaji wengine kuonyesha kiwango chao. Tunakwenda kucheza dhidi ya Chelsea tunatarajia kushinda mchezo huo, ni jambo muhimu kwetu. Moura yupo tayari kwa mapambano  akitokea benchi au kikosi cha kwanza.”	2
1085	Theresia Gasper -Dar es salaam  KOCHA Mkuu wa timu ya KMC , Jackson Mayanja amesema kikosi chake kipo tayari kuivaa AS Kigali, katika mchezo wao wa kwanza wa hatua ya awali ya Kombe la Shirikisho Afrika. Mchezo huo, utapigwa kesho, Uwanja wa Nyamirambo, Kigali nchini Rwanda. Kikosi cha KMC tayari kipo katika viunga vya jiji la Kigali, kikijifua kwa maandalizi ya mwisho kabla ya kuzindua kampeni zao. Akizungumza na MTANZANIA jana, Mayanja alisema, wachezaji wake wana morali ya juuu ya kutaka kuhakikisha wanapata ushindi ugenini kabla ya kurejea nyumbani kumaliza kazi. “Tupo Kigali tunaendelea na mazoezi ya mwisho japo hali ya hewa ya huku ni baridi tofauti na Dar es Salaam. Lakini hiyo sio sababu ya kutukwamisha, lengo letu ni kuhakikisha tunapata ushindi bila kujali tunacheza ugenini,” alisema. Aliongeza, “ Salum Aiyee ndiye anayeweza kuukosa mchezo wa kesho kutokana na kusumbuliwa na maumivu ya bega.”	2
1086	" 	*Bashe atonywa na mawaziri atapotea na wenzake 11      	Na Fredy Azzah-DODOMA   	HOFU imetawala kwa wabunge kutokana na kuibuka kwa matukio ya utekaji huku Mbunge wa Nzega Mjini, Hussein Bashe (CCM), akisema ameambiwa na baadhi ya mawaziri kuwa yeye ni kati ya wabunge 11 ambao wakikaa vibaya  wanaweza kupoteza maisha.   	Hoja hiyo aliibua jana bungeni mjini hapa, baada ya kipindi cha maswali na majibu ambapo mbunge huyo aliomba mwongozo wa Spika kwa kutaka Bunge liahirishe shughuli zake zote ili wabunge waweza kujadili matukio hayo ambayo yanawafanya wananchi kila kona kuwa na hofu.   	Hoja hiyo ya Bashe iliungwa mkono  na Mbunge wa Mbeya Mjini, Joseph Mbilinyi (Chadema) ambaye naye aliomba mwongozo kupitia kanuni ya 47 na kusema hali ya usalama kwa wananchi sasa hivi ni ya wasiwasi.   	Hata hivyo hoja hizo zilikataliwa na Naibu Spika wa Bunge, Dk. Tulia Ackson, ambapo wabunge waliweza kuchangia kupitia michango yao wakati wa kuchangia bajeti ya Ofisi ya Waziri Mkuu kuhusu matukio hayo ya utekaji nchini.   	katika mwongozo wake huo Bashe alisema. “Kumekuwa kukitokea matukio ya sintofahamu na si tu kuhusu wabunge, hata raia, kumekuwa na kikundi ambacho kimekuwa kikiteka watu.   	“Miongoni mwa watu waliowahi kutekwa ni Mheshimiwa Msukuma (Joseph Msukuma, Mbunge wa Geita Vijijini) Mheshimiwa Bashe (Hussein Bashe), kwenye Mkutano Mkuu wa CCM, ndugu Malima (Adam Malima, aliyekuwa Mbunge wa Mkuranga).   	“Ben Saanane (Msaidizi wa Mwenyekiti wa Chadema) amepotea, juzi ametekwa ndugu Roma Mkatoliki (Msanii Ibrahim Mussa) na Mheshimiwa Naibu Spika, nasema ni jambo la dharura kwa sababu hawa ni wale ambao wanafahamika, hatujui ni Watanzania wangapi hawafahamiki katika ngazi za chini.   	“Zipo taarifa ambazo binafsi nimezipokea kutoka kwa baadhi ya mawaziri wakinitahadharisha mimi binafsi kwamba, Bashe kuwa makini wewe ni mmoja kati ya wabunge 11 ambao wamewekwa katika list (orodha), mkikaa barabarani vibaya, mnaweza kupoteza maisha yenu.   	“Mheshimiwa Naibu Spika jambo hili ni dharura kwa sababu, kikundi hiki kilichomo ndani ya (anataja moja ya taasisi ya mambo ya usalama), ambacho kimeamua kuchukua mamlaka haya ya kuteka watu, kinaharibu heshima ya Serikali yetu, kinaharibu heshima ya chama changu, ambacho mimi na wabunge wenzangu wa Chama Cha Mapinduzi (CCM) tuliomba ridhaa ya kutaka kuwaongoza Watanzania na si kuwahatarishia maisha yao.   	“Kwa hiyo naomba mheshimiwa Naibu Spika, uruhusu jambo  hili tulijadili kama Bunge na ikikupendeza Bunge hili liunde Committee (kamati) maalumu ya kuweza kuchunguza jambo hili linaloendelea katika nchi yetu.   	“Ama kuiagiza Kamati ya Usalama na Mambo ya Nje ya Bunge hili,  iweze kufanya kazi yake na kutuletea taarifa kwa ajili ua usalama wa wananchi wa nchi hii, hali ya nchi siyo salama, Watanzania wana taharuki, Watanzania wanajadili mambo haya katika mitandao, na there is no statement ya hope (hakuna kauli ya matumaini) kutoka serikalini,” alisema Bashe.   	Pamoja na hpja hiyo kabla hajamaliza maelezo yake, Naibu Spika wa Bunge, Dk. Tulia, alimkatisha na kumtaka akae chini..   	“Mheshimiwa Bashe naomba ukae, kaununi ya 47 inanitaka nikupe nafasi ya kutoa hiyo hoja,” alisema Dk. Tulia   Sugu   	Kwa upande wake Mbunge wa Mbeya Mjini, Joseph  Mbilinyi ‘Sugu’, alisema Taifa limekuwa gizani kwa utamaduni mpya uliozuka wa kuteka watu, utamaduni ambao si wa nchi bali ni wa kimafia.   	Alisema utamaduni huo kwa mara ya mwisho ulikuwapo katika mipaka ya Bara na Zanzibar kwa kupotezwa Mzee Kassim Hanga.   	“Lakini tangu kipindi hicho haujakuwapo tena. Toka operesheni hii ya kuteka watu nyara ianze, kila anayehusika na usalama likiwamo Jeshi la Polisi, always (kila wakati) wanasema 'hatujui, hatujawaona kwenye vituo vyote'.   	“Nchi inabaki kwenye tahayari, kapotea Ben Saanane, mara miili sita, saba imeopolewa kwenye Mto Ruvu ikaenda kuzikwa bila kufanyiwa Post mortem (kufanyiwa uchunguzi) kwa amri ya ambaye hatujui ni nani.   	“Waziri wa Mambo ya Ndani (Mwigulu Nchemba) yuko kimya mpaka najiuliza kama anabanwa kiasi hicho, huyu ni mtu potential (muhimu) ambaye alifikia hatua ya kugombea urais na bado ana future.   	“Kwanini asijiuzulu akalinda heshima yake kuliko kukaa kwenye mess (aibu)?  kujiuzulu ni utamaduni mzuri. Mzee Mwinyi (Ali Hassan Mwinyi) alikuwa Waziri wa Mambo ya Ndani miaka hiyo, mwaka '76, ikatokea mess, aka-bounce back, miaka ya '80 akaja kuwa Rais wa nchi hii.   	“Ndugu yangu Mwigulu nikushauri, kama hushirikishwi, mambo yanafanyika, hamna mtu anakuja na majibu. Lakini juzi baada ya kutekwa Roma Mkatoliki, tumepata mwanga. Yupo mtu Dar es Salaam alituambia anajua Roma aliko na angerudi kabla ya Jumapili.   	“Kama Waziri Kivuli nikatoka Jumamosi na ku-demand kwamba aachiwe siku ileile na akaachiwa, nashukuru Mungu. Sasa basi, hatujui nani next (anayefuata) atatekwa. Yawezekana Sugu ingawa mimi I don't care much (sijali) kwa sababu Mbeya gape my gape.   	“Lakini Naibu Spika it could be you (inaweza kuwa wewe). It is the war (ni vita), no body is safe (hakuna aliye salama).   	“Kwanini Bunge hili lisijadili na hatimaye limlazimishe Bashite kama alivyojua kwamba Roma Mkatoliki yuko wapi na angemrudisha Jumapili, tumlazimishe sasa Bunge hili tujadili na baadaye tumlazimishe Bashite atutajie aliko Ben Saanane kwa sababu huyu anaonekana anajua undani wa mambo haya,” alisema Mbilinyi.   Dk. Tulia   	Akijibu miongozo hiyo, Dk. Tulia alisema. “Waheshimiwa Bashe na Sugu wameeleza kwa kirefu kuhusu jambo ambalo limetokea hapa na pale lakini pia tumeliona kwenye vyombo vya habari na tumelisoma.   	“Maelezo yao kwa ujumla yanahusu mambo ambayo yanawapata wananchi ambayo watu kadhaa wametajwa kama mifano kwamba wamekuwa wakitekwa ama wamekuwa wakikamatwa.   	“Sasa, nadhani wote tunafahamu matakwa ya Kanuni ya 47, hili jambo la hawa watu kukamatwa ama kutekwa kwa sababu sasa hata wale waliokamatwa, na wao wamewekwa kwenye kundi la kutekwa. Sasa sijui kama tunaweza kuyatenganisha haya mambo mawili nani amekamatwa.   	“Mheshimiwa Bashe amekwenda mbali zaidi akisema kwamba kipo kikundi ndani ya (anakitaja) ambacho kinafanya kazi hiyo.   	“Na Mheshimiwa Joseph Mbilinyi na yeye ameeleza kwamba hili jambo sasa limekuwa kama utamaduni kwa maana ya kwamba linatokea kila wakati na akaenda mbele zaidi na kumshauri Mheshimiwa Waziri wa Mambo ya Ndani ya Nchi kwamba aweze kujiuzulu akiona inafaa,” alisema.   	Kutokana na hali hiyo alisema kanuni ya 47 ni lazima isomwe ya 48 ndiyo inayoweka masharti ya matumizi ya kanuni ya 47.   	“Sasa kwa kuwa kanuni ya 48(4) nitaisoma, inasema hivi jambo lolote litahesabiwa kuwa ni lenye maslahi kwa umma iwapo utatuzi wake unategemea kuwa zaidi kuliko zile za utekelezaji wa kawaida wa sheria peke yake.   	“Masuala haya yaliyoulizwa na mheshimiwa Bashe na pia yaliyoulizwa na mheshimiwa Mbilinyi yako chini ya utaratibu wa kisheria na Bunge hili litashughulika na mambo ambayo ni yenye masilahi ambayo sheria haina uwezo wa kuyatolea majibu.   	“Kwa sababu hiyo, sitalihesabu hili jambo kwa mujibu wa Kanuni ya 47(4) kwamba ni jambo la dharura lakini ni jambo ambalo utaratibu wa kawaida wa kisheria unaweza ukafanya kazi,” alisema Dk Tulia.   Devotha Minja   	Naye Mbunge wa Viti Maalumu, Devotha Minja (Chadema), alisema askari wenye silaha wamefika nyumbani kwake wakitaka kumkamata, ili hali hajui kosa lake.   	Hayo aliyasema jana bungeni katika mwongozo wake aliomba kwa kutaka kujua kwanini agizo alilotoa Spika Job Ndugai, kwamba mbunge asikamatwe bila kiongozi huyo wa mhimili huo kutaarifiwa.   	“Hivi karibuni mheshimiwa Spika alitoa mwongozo kuhusu kamatakamata ya wabunge. Jana (juzi) saa tano asubuhi, huko mkoani Morogoro nyumbani kwangu, watu ambao wanaojiita kuwa ni askari, wakiwa na gari la polisi, wakiwamo askari ndani ya gari hilo, wakiwa na silaha za moto, waliizunguka nyumba yangu kwa lengo la kunikamata,  familia yangu ilipohoji nina kosa gani, hawakujibiwa ila (askari) waliambiwa kwamba niko Dodoma kwa ajili ya shughuli za kibunge.   	“Lakini Naibu Spika, nilijaribu kumpigia simu RCO (Mkuu wa Upelelezi) wa Mkoa wa Morogoro kumuuliza na akakiri kwamba alituma vijana kwenda kunikamata.   	“Hivi sasa kuna kamatakamata za kila namna na watu wanapotea katika mazingira ya kutatanisha. Lakini vilevile, kitendo cha askari kwenda na silaha za moto na kuizunguka nyumba yangu kilisababisha sintofahamu hata kwa watoto wangu,” alisema.   	Akijibu mwongozo huo, Naibu Spika wa Bunge, Dk. Tulia Ackson, alisema mwongozo huo umeombwa kwa kanuni ambayo haihusiki nao.   	“Kwa hivyo si jambo ambalo mimi niliyekaa hapa, ninaweza kulitolea mwongozo kwa mujibu wa hii kanuni ya 68 (7). Kanuni ya 68 (7) inataka mwongozo uombwe kwa jambo lililotokea mapema bungeni.   	“Kwa sababu hiyo, pamoja na maelezo kwamba mheshimiwa Spika aliwahi kutoa maelekezo kuhusu yeye kutaarifiwa, hapa hapa bungeni waheshimiwa wabunge, tuliisoma ile sheria inayohusu haki, kinga na madaraka ya Bunge na inaeleza kosa gani mbunge anapotakiwa kukamatwa, Spika atataarifiwa na ni makosa yapi ambayo mbunge anaweza kukamatwa bila Spika kutaarifiwa.   	“Tulishasoma hapa na si lengo langu kurudia hivyo vifungu. Kwa hiyo, mwongozo wangu katika hili ni kwamba kanuni ya 68(7) inanitaka kutoa mwongozo kwa jambo lililotokea mapema bungeni na hili halijatokea bungeni,” alisema Dk. Tulia.   Mwigulu anena   	Akizungumza nje ya ukumbi wa Bunge, Waziri wa Mambo ya Ndani ya Nchi, Mwigulu Nchemba, akizungumza na waandishi wa habari alisema inabidi watu watofautishe kati ya kutekwa na kukamatwa ingawa hata wanaokamata watu, inapaswa kuwaeleza wanawakamata kwa kosa gani.   	 “Serikali ina mkakati wa kuhakikisha wananchi wanakuwa katika usalama wao wenyewe na mali zao na wananchi tunawaomba sana kuendelea kutoa ushirikiano ili kuwabaini watu wanaotenda mauvu,” alisema.   	Kuhusu masuala ya utekwaji kwa msanii wa muziki wa kizazi kipya, Roma aliyeonekana na Saanane ambaye ukimya umetawala alisema hayo ni masuala  ambayo yako katika ngazi ya kiuchunguzi, hawezi kuyazungumzia. "	1
1087	 LEONARD MANG’OHA – dar es salaam                                                       OFISI ya Taifa ya Takwimu (NBS), imetangaza kushuka kwa mfumuko wa bei ya bidhaa kutoka asilimia 5.4 Juni mwaka huu hadi 5.2 mwezi uliopita. Akizungumza na waandishi wa habari Dar es Salaam jana, Mkurugenzi wa Sensa na Takwimu za Jamii, Ephraim Kwesigabo, alisema hali hiyo inatokana na kupungua kwa bei za bidhaa za huduma na vyakula kwa kipindi kilichoishia Julai, mwaka huu. “Baadhi ya bidhaa za vyakula vilivyochangia kupungua kwa mfumuko wa bei, ni pamoja na nyama asilimia 3.8, samaki wabichi asilimia 14.1, dagaa asilimia 8.4, kabichi asilimia 16.6, bilinganya asilimia 10.6, vitunguu asilimia 13.2, karoti asilimia 16.9, njegere asilimia 15.7 na viazi mviringo asilimia 13.5,” alisema Kwesigabo. Alisema mfumuko wa bidhaa za vyakula nyumbani na migahawani kwa mwezi Julai umepungua hadi asilimia 9.3 kutoka asilimia 9.8 ya mwezi Juni,” aliongeza. Kwesigabo alisema fahirisi za bei zimeongezeka hadi 108.85 Julai 2017,kutoka 103.50 Julai mwaka jana. Alisema pia thamani ya shilingi ya Tanzania imezidi kuimarika na sasa uwezo wa Sh 100 katika kununua bidhaa na huduma umefikia Sh 91.87 kwa mwezi Julai, mwaka huu ikilinganishwa na Sh 91.66 ilivyokuwa Juni. Pamoja na hali hiyo, mfumuko huo umeonekana kuwa na mwelekeo unaofanana na baadhi ya nchi nyingine za Afrika Mashariki. “Nchini Kenya, mfumuko wa bei wa mwezi Julai umepungua hadi asilimia 7.47 kutoka asilimia 9.21 kwa mwezi Juni, huku nchini Uganda umepungua hadi asilimia 5.70 kwa mwezi Julai kutoka asilimia 6.4 mwezi Juni,” alisema Kwesigabo.	1
1088	NA VERONICA ROMWALD – DAR ES SALAAM MADAKTARI bingwa watatu wa upasuaji ubongo na mishipa ya fahamu pamoja na magonjwa ya ndani wa Chuo Kikuu cha Kimataifa na Hospitali ya Peking, nchini China kwa mara ya kwanza wametua nchini katika Taasisi ya Tiba ya Mifupa Muhimbili (MOI). Akizungumza na waandishi wa habari hospitalini hapo jana, Mkurugenzi Mtendaji wa MOI, Dk. Respicious Boniface alisema huo ni mwanzo wa ushirikiano na kwamba lengo ni kuimarisha ubingwa wa ndani ili kuendelea kusaidia watanzania. “Tumepokea ugeni wa mabigwa kutoka China, watarejea kwao Februari 26, mwaka huu, lengo hasa ni kushirikiano nao katika kujenga uwezo wetu wa ndani,” alisema. Dk. Boniface alisema kulingana na sensa ya watu na makazi inakadiriwa watanzania wapo takriban milioni 50 lakini mabingwa wa upasuaji ubongo wa ndani waliopo nchi nzima ni wanane pekee. “Tuna uhaba mkubwa wa wataalam ili kutosheleza mahitaji inahitaji wawe angalau 200, hapa MOI wapo watatu tu, na kwa siku katika kliniki yetu tunaona wagonjwa wapatao 500 hadi 600. “Kwa wastani daktari mmoja hapa MOI anaona wagonjwa wapatao 30 kati ya hao, watatu huwa ni wanaohitaji upasuaji wa ubongo, hii ni kazi ya kujitolea tunafanya wakati mwingine hadi muda wa ziada, hatuwezi kuwaacha wagonjwa, tunapata muda wa kupumzika, pindi tunapomaliza kliniki,” alisema. Alisema tayari wameshaandaa wagonjwa wanne watakaofanyiwa upasuaji na mabingwa hao siku ya jumatatu (Februari 25,mwaka huu). Alisema pamoja na uhaba wa wataalam bado pia wanakabiliwa na uhaba wa vifaa tiba ili kuweza kutosheleza mahitaji. “Ndiyo maana tunaona ujio wao ni mwanzo wa ushirikiano mzuri kwani kwa wataalam tulionao wataweza kupata ujuzi zaidi utakaosaidia kuboresha huduma ya afya kwa watanzania,” alisema Dk. Boniface. Naye, Mkurugenzi Mtendaji wa Hospitali ya Taifa Muhimbili (MNH), Profesa Lawrence Museru, alisema ndani ya ushirikiano huo mabingwa wa chuo hicho watakuwa wakija nchini na mabingwa wa ndani watapata fursa ya kwenda China kujifunza zaidi. “Ushirikiano huu tuliuanza rasmi mwaka jana baada ya Rais John Magufuli kutuagiza twende katika hospitali hii huko China, tulikwenda mapema April, mwaka jana. “Tulikubaliana wataalam wao waje nchini kushirikiana nasi lakini pia wataalamu wetu watakuwa wanakwenda nchini mwao kujifunza zaidi,” alisema. Akizungumza, Mkurugenzi wa Idara ya Upasuaji wa Ubongo wa Chuo Kikuu cha Kimataifa na Hospitali ya Peking, Profesa Yuanli Zhao alisema pindi watakaporejea nchini mwao wataishawishi serikali yao kusaidia upatikanaji wa baadhi ya vifaa tiba ili kuiongezea nguvu MOI. “Ni mara yangu ya kwanza kuwapo Tanzania, nina matumaini makubwa kwamba ushirikiano kati yetu utakuwa wa manufaa zaidi kwa watanzania,” alisema.	3
1089	Mawaziri wa fedha wa nchi za Afrika Mashariki leo Alhamisi Juni 13, wanatarajia kuwasilisha bajeti za serikali za nchi zao kwa mwaka wa fedha 2019/2020.  Kwa upande wa Serikali ya Tanzania inapanga kutumia takriban dola bilioni 14.3 katika mwaka wa fedha 2019/2020 ikiwa ni ongezeko kutoka shilingi trilioni 32.5 za Kitanzania katika mwaka wa fedha 2017/2018.  Bajeti ya Kenya inakadiriwa kuwa dola bilioni 30.2, ambayo ni kubwa kuliko bajeti zote za nchi nyingine za afrika mashariki kwa pamoja. Uganda kwa upande wake inakadiria bajeti ya dola bilioni 10.9 huku Rwanda ikikadiriwa kuwa dola bilioni 3.17.  Deni la Kenya limezidi utajiri wake kwa 57%, sehemu kubwa ikitokana na wakopeshaji na wawekezaji wa kimataifa.  Kwa upande mwingine takwimu za madeni ya Rwanda, na Tanzania ni chini ya 40% ya pato jumla nchini.  Wakati mapato yakiendelea kushuka katika mataifa yote ya Afrika mashariki, inatazamiwa kwamba awamu nyingine ya malipo ya kodi na mikopo yataidhinishwa na mawaziri wa fedha katika bajeti ya mwaka huu.	0
1090	 DAKTARI wa Hospitali ya Taifa Muhimbili (MNH), Dar es Salaam Idara ya Huduma za Dharura, Deus Kitapondya amesema ni vyema ukafanyika utafiti ili kubaini kiwango cha ya madhara kiafya na kisaikolojia yanayowapata wasafiri wa mabasi ya mwendokasi jijini Dar es Salaam kutokana na mbanano ndani ya mabasi hayo.Dk Kitapondya alitoa kauli hiyo baada ya mwandishi kutaka kujua kama katika kazi zake za utabibu aliwahi kukutana na wagonjwa walioumia kutokana na tatizo hilo.Pamoja na kukiri kuwahi kuwatibu wagonjwa wanne akiwemo mwandishi wa habari wa gazeti hili, Matern Kayera walioumia kutokana na kubanana ndani ya mabasi hayo, daktari huyo alisema japo hajafanya utafiti, lakini anaamini hali hiyo inawasababishia watumiaji wengi wa mabasi hayo matatizo ya kisaikolojia ikiwemo kukosa amani na utulivu wa kiakili wanapoamua kusafiri nayo.Kwa mujibu wa daktari huyo, msongamano wa abiria ni kigezo tosha cha kuwafanya watu kuwa na hofu ya namna ya kupanda au kushuka kwenye mabasi hayo kutokana na kusukumana au kubanana hali inayowaondolea utulivu na kuwafanya wakose amani moyoni, hivyo kuna kila umuhimu kwa utafiti kufanyika kubaini kiwango cha madhara ya kiafya na kisaikolojia wanayowapata watumiaji wa usafiri huo.Kwa kuwa msongamano huo hutokea zaidi nyakati za asubuhi watu wanapowahi kwenye shughuli zao au jioni wanaporudi majumbani, hivyo baadhi yao huathirika kisaikolojia kutokana na kuwaza kama wataweza kupanda au kushuka kwa urahisi, kubanana, kukosa kiti, kuchelewa kazini au majumbani, shuleni au kwenye shughuli zao mbalimbali pamoja na mwili kuchoka.“Umeibua hoja ya msingi, nadhani kuna haja ya utafiti kufanyika ili kubaini kiwango cha madhara ya kisaikolojia na kimwili ambayo watu wanayapata kutokana na kutumia usafiri wa mabasi ya mwendokasi,” alisema Dk Kitapondya.Mbali na madhara ya kisaikolojia, mtaalamu huyo wa afya alisema alishawahi kuwatibu wagonjwa wanne walioumia kutokana na msongamano ndani ya mabasi hayo.	1
1091	JOHANES RESPICHIUS Na MARGRETH MWANGABAKU (TUDARCo) DAR ES SALAAM MAUZO ya hisa katika Soko la Hisa la Dar es Salaam (DSE) yameshuka kutoka Sh bilioni 12.5 hadi Sh bilioni 4, ikichangiwa na kupungua kwa hisa zilizouzwa na kununuliwa kutoka milioni 46 hadi laki 6. Akizungumza na waandishi wa habari,, alisema kushuka huko kulisababishwa na baadhi ya wawekezaji kuamua kuwekeza kwenye hati fungani ambazo mauzo yake yalipanda kutoka Sh bilioni 1.4 hadi bilioni 8.18. “Mauzo haya yametokana na kuuzwa kwa hati fungani 10 za Serikali na za kampuni binafsi zenye thamani ya Sh bilioni 9.4 kwa jumla ya gharama ya Sh bilioni 8.18. “Kampuni zilizoongoza katika mauzo ya hisa ni TBL kwa asilimia 94.77 ikifuatiwa na TCC asilimia 2.89 na Benki ya CRDB asilimia 1.53,” alisema Mary. Alisema kuwa ukubwa wa mtaji wa kampuni zilizoorodheshwa sokoni ulipanda kwa Sh bilioni 300 kutoka Sh trilioni 17.9 hadi trilioni 18.3, kutokana na kupanda kwa bei za hisa za NMG asilimia 11.86, EABL asilimia 2.51, KCB asilimia 2.35 na ACA asilimia 2.16. Aidha Mary alisema ukubwa wa mtaji wa kampuni za ndani uliongezeka kwa Sh milioni 480 kutoka Sh trilioni 7.7 hadi trilioni 7.71 baada ya kupanda kwa bei ya hisa za DSE kwa asilimia 1.69 kutoka Sh 1,180 hadi 1,200. Kwa upande wa viashiria, alisema kiashiria cha kampuni zilizopo sokoni kilipungua kwa pointi 35 kutoka 2,066.3 hadi 2,101.51 ikichangiwa na kushuka kwa bei za hisa za kampuni mbalimbali. Alisema kiashiria cha kampuni za ndani, yaani TSI kilibaki kwenye wastani wa pointi 3,670, pia sekta ya viwanda iliendelea kuwa kwenye wastani wa pointi 4793. Mary alisema huduma za kibenki na kifedha ilipanda kwa pointi 0.61 kutoka 2632.35 hadi 2632.96 huku sekta ya huduma za kibiashara ikibaki kama awali kwenye wastani wa pointi 2475.	1
1092	"    	NA CHRISTINA GAULUHANGA-   	DAR ES SALAAM   	MAMLAKA ya Mapato Tanzania (TRA), imewataka wananchi kuhakikisha wanalipa kodi ya majengo kwa wakati ili kuepuka adhabu ifikapo Juni, mwaka huu.   	Pia wameitaka jamii kushirikiana na TRA kuwafichua wananchi wanaokwepa kodi kwa makusudi.   	Akizungumza na waandishi wa habari jijini Dar es Salaam jana, katika Mkutano Mkuu wa Chama cha Waandishu wa Habari Mkoa wa Dar es Salaam (DCPC), Mkurugenzi wa Elimu ya Mlipa Kodi kwa Umma wa TRA, Richard Kayombo, alisema tangu Julai mosi 2016 wamepewa mamlaka ya kukusanya kodi kwa mujibu wa ainisho la Sheria ya mabadiliko ya Fedha ya mwaka 2016.   	Alisema wamiliki wa majengo watatambuliwa kwa namba ya mlipa kodi, hivyo jamii ione umuhimu wa kuwafichua wakwepa kodi waliopo katika maeneo yao.   	""Serikali za mitaa zimepewa jukumu la kuchagua wathamini wa kodi za majengo kwa kuandaa orodha itakayoonesha uthamini pamoja na makadirio ya kodi ya majengo,"" alisema Kayombo.   	Alisema hadi sasa wamefanya tathmini ya thamani ya baadhi ya nyumba na kupanga viwango vinavyotakiwa kwa kila jengo ambalo limekamilika na watu wanaishi na kufanya biashara.   	Alisema hata hivyo, ni baadhi tu ya maeneo ambayo TRA wamepewa jukumu, ikiwamo majiji ya Mwanza, Tanga, Arusha na Dar es Salaam.   	Pia kwa manispaa ni Ilala, Kinondoni, Temeke, Ubungo, Kigamboni, Morogoro, Iringa, Dodoma, Songea na maeneo mengine.   	Kwa upande wa miji ni Bariadi, Geita, Kibaha, Njombe, Korogwe, Mpanda na Babati.   	""Malipo ya kodi za majengo yapo kwenye mfumo na hayana kiwango sawa, yanaendana kulingana na sheria ndogondogo,"" alisema Kayombo.   	Alisema hata hivyo, Serikali imeagiza gharama za kodi hizo zisiwe kubwa ambazo zinaweza kuwaumiza wananchi.   	Pia alisema yapo baadhi ya majengo ambayo yamesamehewa, ikiwamo nyumba ya rais, majengo ya umma, nyumba ya mlemavu na mtu aliyefikisha miaka 60, maktaba za umma, majengo ya makumbusho, makaburi na nyinginezo.   	Aliwataka wananchi kuona umuhimu wa kulipa kodi ili kufanya maisha yawe bora, ikiwa ni pamoja na kuwafichua wasiopenda kulipa kodi.   	Kayombo alitaja viwango kwa maeneo yasiyopimwa kuwa ni kuanzia Sh 3,000, 5,000 hadi 25,000.   	Naye, Mwenyekiti wa DCPC, Jane Mihanji, aliwashauri waandishi wa habari nchini kutumia kalamu zao kuelimisha umma kuhusu umuhimu wa kulipa kodi.   	Alisema ni vyema kalamu zitumike kuijenga nchi kwa kulipa kodi ambayo itasaidia kuondoa changamoto zilizopo ndani ya jamii, ikiwamo huduma za maji, barabara, umeme, afya na nyinginezo."	1
1093	FREETOWN, SIERRA LEONE BENKI ya African Export-Import (Afreximbank) imekabidhiwa mamlaka ya kuwa mshauri wa ujumuishi wa kifedha na mpangaji mkuu wa mradi wa mgodi wa bauxite wenye thamani ya dola milioni 130 nchini hapa. Imekabidhiwa mamlaka hayo na Kampuni ya Sierra Mineral Holdings 1 Limited (Vimetco). Mamlaka hayo yalitangazwa mjini hapa wiki iliyopita wakati wa kikao cha kazi kilichoandaliwana Rais wa Sierra Leone, Julius Maada Bio.  Wengine walioshiriki ni wawakilishi wa Vimetco, mfadhili mkuu wa mradi VI Holdings, kampuni mama ya Vimetco na Afreximbank. Chini ya masharti ya mamlaka hayo, kama yalivyoelezwa katika barua ya makubaliano uliosainiwa kati ya Vimetco na Afreximbank wakati wa kikao cha kazi na Rais Bio, Afreximbank itakuwa na jukumu kuu la kutoa ushauri wa kifedha na namna ya kutumia mtaji kwa ajili ya mradi huo. Sherehe za kusaini mkataba ziliambatana na uzinduzi rasmi wa upanuzi wa mradi huo, ambao utashuhudia ujenzi wa mgodi mpya kuanzia mwaka 2020, huku uzalishaji ukitarajia kuanza katikati ya mwaka 2022. Mgodi wa bauxite wa Vimetco utazalisha madini ya aluminium na alumina tri-hydrate, ambayo hutumika katika viwanda vya vitu vya kuhifadhi joto na keramik kama vile vigae pamoja na kusafishia maji na kadhalika.   Ujenzi wa mgodi mpya wenye teknolojia ya kisasa utakuwa wa kwanza kwa Sierra Leone linapokuja suala la maendeleo ya sekta ya madini.  Mradi huo utazalisha ajira na kupelekea maendeleo ya miundombinu kupitia ujenzi wa shule, hospitali, barabara, madaraja na mengineyo. 	0
1094	 WAZIRI mpya wa Viwanda na Biashara, Innocent Bashungwa (40) amesema amepokea kwa mikono miwili uteuzi huo na kuwa amejipanga kuitumikia nafasi hiyo kwa umakini na kuleta maendeleo makubwa yanayotakiwa.Bashungwa ambaye alikuwa Naibu Waziri wa Kilimo kabla ya uteuzi wa jana asubuhi uliofanywa na Rais John Magufuli, alisema anaifahamu wizara hiyo, kwa kuwa amewahi kufanya nayo kazi kwa ukaribu hivyo anazijua kero na changamoto, na atashirikiana na wafanyakazi kuiletea mabadiliko wizara husika.Aliwahi kuwa Makamu Mwenyekiti wa Kamati ya Kudumu ya Bunge ya Viwanda na Biashara. Mbunge huyo wa Karagwe mkoani Kagera, aliteuliwa kuwa Naibu Waziri wa Kilimo, Novemba 10, mwaka jana kutokana na mabadiliko madogo katika Baraza la Mawaziri. Kwa mujibu wa wasifu wake katika tovuti ya Bunge, Bashungwa aliyezaliwa Mei 5, 1979, ana Shahada ya Umahiri katika Masuala ya Kimataifa akijikita katika Sera za Kiuchumi na Fedha kutoka Chuo Kikuu cha Columbia, na Shahada ya Kwanza ya Uchumi kutoka Chuo Kikuu cha Mtakatifu John’s.Anakuwa Waziri wa Viwanda na Biashara wa tatu katika utawala wa Rais Magufuli akitanguliwa na Charles Mwijage ambaye pia alikuwa akishughulikia Uwekezaji, na Kakunda ambaye pia aliteuliwa kuwa Waziri wa Viwanda na Biashara, Novemba 10, mwaka jana akitokea kuwa Naibu Waziri wa Tamisemi.Akizungumzia hatua ya Rais Magufuli kutengua uteuzi wake, Kakunda ambaye ni Mbunge wa Sikonge mkoani Tabora, alisema anakubali matokeo kwa kuwa alikuwa akijua fika kuwa rais angemwondoa kwenye wizara hiyo kutokana na mazingira yaliyojitokeza juzi kwenye kikao cha Rais na wafanyabiashara hao kutoka wilaya zote nchini.Kakunda alisema mabadiliko ni sehemu ya kuongeza tija na anamini aliyekabidhiwa kijiti ataendeleza yale mazuri kwa kuwa alifanya kazi ya maendeleo ya wizara hiyo kwa kushirikiana na wafanyakazi na waliifanya kama timu ya wafanyakazi wote kwa pamoja.Rais Magufuli alifanya mabadiliko hayo ya mawaziri pamoja na Kamishna Mkuu wa Mamlaka ya Mapato (TRA) jana ikiwa ni siku moja baada ya kikao chake kizito na wafanyabiashara hao. Katika baadhi ya malalamiko ya wafanyabiashara hao walionesha kutoridhishwa na utendaji kazi wa Wizara ya Viwanda na Biashara huku wengine nao wakielekeza malalamiko yao moja kwa moja kwa TRA.Moja kati ya kero zilizolalamikiwa hiyo juzi ni ufungaji hovyo wa viwanda uliofanywa na watendaji wa wizara hiyo, baada ya wafanyabiashara hao kudai watendaji wa wizara wamekuwa wakijisifu kwa kuwafungia viwanda vyao.Lakini pia wafanyabiashara hao walilalamikia utitiri wa vibali kwa ajili ya ufunguaji wa viwanda kuwa umekuwa kero kwa maendeleo ya viwanda. Kwa upande wa TRA, wafanyabiashara hao walisema baadhi ya watumishi wa mamlaka hiyo wanachangia ukwepaji wa kodi kutokana na kuwawekea mazingira magumu yanayoshawishi watoe rushwa.Kutokana na malalamiko hayo na mengine, Rais Magufuli alitengua uteuzi wa Charles Kichere wa Kamishna Mkuu wa TRA na kumteua aliyekuwa Naibu Katibu Mkuu wa Wizara ya Viwanda na Biashara, Edwin Mhede kushika wadhifa huo katika mamlaka hiyo iliyoanzishwa mwaka 1996.Mhede ni mchumi aliyewahi kufanya kazi katika taasisi mbali mbali za serikali, na anakabidhiwa jukumu la kuongoza TRA akiwa ni Kamishna Mkuu wa tano katika utawala wa Rais Magufuli hadi sasa akitanguliwa na Risherd Bade, Eliakim Maswi, Alphayo Kidata.	1
1095	Na DAMIAN MASYENENE  – SHINYANGA MAMLAKA ya Maji na Usafi wa Mazingira Manispaa ya Shinyanga (Shuwasa) inazidai taasisi za jeshi mkoani hapa jumla ya Sh 949,111,561 ambazo ni malimbikizo ya madeni ya ankara za mwisho wa mwezi kwa kipindi cha miaka mitatu kuanzia 2016 hadi 2019. Taasisi hizo zinazodaiwa madeni hayo ni Jeshi la Wananchi (JWTZ) Sh 520,244,975, Magereza Sh 252,520,120 na Jeshi la Polisi Sh 127,349,465, huku ikielezwa kuwa jitihada za kuhakikisha madeni hayo yanalipwa zimeshindwa kuzaa matunda. Hayo yameelezwa jana mjini Shinyanga na Mwenyekiti wa Bodi ya Wakurugenzi ya Shuwasa, Deogratias Sula wakati wa hafla fupi ya kuzindua bodi mpya. Alimwomba Waziri wa Maji na Umwagiliaji, Profesa Makame Mbarawa aweze kufanya mazungumzo na wizara zinazozisimamia taasisi hizo ili madeni hayo yalipwe. “Katika kipindi chetu cha miaka mitatu tumetatua changamoto nyingi, lakini tumebakiwa na chache ambazo ni sugu, kubwa kabisa ni taasisi za Serikali kusuasua katika kulipia madeni ya ankara za maji za mwisho wa mwezi na hadi Novemba, 2019 jitihada za kufuatilia madeni hayo hazijazaa matunda,” alisema Sula.  Akijibu hoja hizo, Mbarawa alisema Serikali inalitambua deni hilo na kwamba wamesikia kilio cha mamlaka hiyo, hivyo kuwaomba wawape muda kulishughulikia na kuwaahidi kuwa litalipwa. “Tumewasikia, tunalifahamu na taratibu zimeanza kufanyika, litalipwa na tunawasisitizia mfunge mita za pre-paid ili kudhibiti matumzi ya maji,” alisema Mbarawa. Awali akiwasilisha taarifa ya shughuli za Shuwasa, Mkurugenzi Mtendaji wa Shuwasa, Flaviana Kifizi, alisema kwa sasa wanao wateja 21,505 na wanatarajia kufikia 25,000 ifikapo mwaka 2021 na kuongeza mtandao wa maji kufikia kilometa 20 katika kilometa 549.12 za sasa.	1
1096	Na MWANDISHI WETU HABARI kubwa iliyotikisa nchini Kenya na duniani kwa ujumla wiki hii ni kukamtwa kwa aliyekuwa Waziri wa Fedha, Henry Rotich, na kufikishwa mahakamani kujibu mashitaka 24 ikiwamo matumizi mabaya ya ofisi, kupanga udanganyifu na kushiriki kwa miradi pasipo kuwa na mipango.  Rotich anashitakiwa pamoja na Katibu Mkuu wa wizara hiyo, Kamau Thugge, na maofisa wengine 26 wa serikali. Miongoni mwa mashitaka yanayomkabili aliyekuwa Waziri wa Fedha ni sakata la mabilioni ya ujenzi wa mabwawa ya Kimwarer na Arror yaliyopo kaunti ya Elgeyo Marakwet.  Kufikishwa mahakamani kwa Rotich na wenzake ilikuwa suala la muda tu kwa sababu Machi 6 mwaka huu, waziri huyo wa zamani alifika mbele ya wapelelezi katika makao makuu ya Ofisi za Mkurugenzi wa Makosa ya Jinai (DCI) na kuhojiwa kwa siku nzima kuhusu mradi huo wa mabwawa. Rotich alitakiwa kueleza nini anachokifahamu kuhusu utata unaozunguka mradi wa mabwawa ya Arror na Kimwarer.  Siku iliyofuta mawaziri wengine, Mwangi Kiunjuri (Kilimo), Peter Munya (Afrika Mashariki) na Adan Mohamed (Viwanda) pia walihojiwa. Kiunjuri, moja wa waziri wengine wanaokalika kuti kavu, wakati wa sakata hilo alikuwa Waziri wa Ugatuzi maarufu serikali za majimbo na alikwapo wakati mikataba ikitolewa kwa ajili ya ujenzi wa mabwawa hayo kwa Kampuni ya CMC Di Ravenna, yenye makazi yake nchini Italia.  Ofisi ya DCI iliwahoji makatibu wakuu wote wa zamani na wa sasa kuanzia siku ambayo wazo la kujenga mabwawa hayo ilibuniwa. Sakata hilo ambalo Mkurugenzi wa Mashitaka (DPP), Noordin Haji, amelieleza kama kesi ya ufisadi mkubwa nchini Kenya katika siku za hivi karibuni, ilisababisha Kenya kuomba msaada kutoka Italia, Uingereza na Dubai hatimaye kupata ushahidi unaohitajika kuanza mashtaka. Katika kesi hiyo, upande wa mashtaka unaoongozwa na Taib Ali Taib, akisaidiana na Alexander Muteti, Victor Owiti na Emily Kamau huku kikosi cha upande wa utetezi kinawajumuisha Katwa Kigen, Kioko Kilukumi, Philip Nyachoti, Kipchumba Murkomen, Kevin Anami, Mwai Mugo, Stephen Kimathi, Mahat Samane na Jinaro Kibet. DPP Haji aliagiza kukamatwa kwa maofisa hao wakuu serikalini baada ya kufanya uchunguzi uliodumu kwa miezi tisa kuhusu ujenzi wa mabwawa hayo uliokadiriwa kugharimu Shilingi za Kenya bilioni 65. Rotich ni nani? Rais Uhuru Kenyatta alipokuwa Waziri wa Fedha katika serikali ya mseto kufuatia machafuko ya Uchaguzi Mkuu 2007, alimvuta Rotich karibu kufanya naye kazi kutokana na uelewa wake wa masuala ya uchumi.  Kabla ya kuletwa karibu na Uhuru, Rotich alihudumu akiwa mwanauchumi katika Shirika la Fedha Duniani (IMF) ofisi zake za Nairobi mwaka 2004 baada ya kufanya kazi kwa muda mchache na Benki Kuu ya Kenya. Katika azma ya kukonga nyoyo za Wakenya wakati anasoma bajeti yake ya kwanza akiwa Waziri wa Fedha, Rotich alimwaga fedha kwa miradi kama vile Galana Kulalu irrigation scheme na Standard Gauge Railway ambayo ingebadilisha sura ya Kenya. Lakini kitendo chake cha kukopa mamilioni ya fedha huku kukiwa hakuna maelezo yanayokidhi kuhusu matumizi ya fedha yenyewe, kuliacha maswali mengi na kutumbukiza taifa katika wimbi la madeni makubwa.  Haishangazi wakati DPP akitangaza kukamatwa kwa Rotich na wenzake sababu kubwa iliyokuwa inajitokeza ni kivipi mabilioni ya fedha kutoka kodi ya wananchi na nyingine za kukopa yanakosa maelezo ya kina ya namna zilivyotumika.  “Ungetarajia hakuna tatizo kwa miradi ambayo ipo kisheria na imefuata taratibu zote lakini kiasi kikubwa cha fedha kilichotumika na malipo kinyume ya sheria yote yakifanyika machoni mwa maofisa wa Serikali wakishirikiana na taasisi binafsi ziliibua maswali mengi,” alisema Haji. Rotich ambaye ni mzaliwa wa Elgeyo Marakwet, sehemu ambayo mradi huo wa mabwawa ungejengwa, sasa anajikuta katikati ya siasa na kesi ya ufisadi inayomkabili. Wakazi wa eneo hilo ambao waliondolewa na kuahidiwa kulipwa hadi sasa wanalalamika kwamba ahadi haijatekelezwa.  Hata hivyo, baadhi ya wanasiasa hususan anapotoka Naibu Rais, William Ruto, wametafsiri kukamatwa na kufikishwa mahakamani kwa Rotich kumefanyika kisiasa lengo likiwa ni kumdhoofisha Ruto anayetajwa kuwania urais 2022.  Seneta wa Elgeyo Marakwet, ambaye pia ni kiongozi wa walio wengi Bunge la Seneti, Kipchumba Murkomen, amepinga kukamatwa kwa Rotich akisema haileti picha halisi ya mapambano dhidi ya ufisadi mbali kuwadanganya Wakenya kuonyesha vita dhidi ya ufisadi imeshika kasi.  “Nikiangalia ushahidi uliopo na mambo yanayoendelea nyuma ya pazia, nikiangalia watu waliokamatwa, waliyoachwa, namna walivyokamatwa na sababu zinazotolewa ikiwamo miradi inayohujumiwa, nimefikia hitimisho kwamba tunachokifanya ni kuwadanganya Wakenya,” alisema.  Rotich na wenzake kwasasa wapo nje kwa dhamana, japo DPP alipinga mahakama kuwapa washukiwa dhamana. Kutokana na mahakama kuwazuia kurudi kazini, Rais Uhuru amemteua Waziri wa Kazi, Ukuru Yatani, kukaimu nafasi ya Waziri wa Fedha huku akifanya mabadiliko katika nafasi za makatibu wakuu. 	0
1097	 MAMLAKA ya Mapato (TRA) mkoani Dodoma, imewakumbusha walipa kodi kuhakikisha wanafuata taratibu zote za kulipa kodi na kufanya zoezi hilo kwa wakati ili wasipate usumbufu wa kisheria.Kauli hiyo imetolewa na Meneja Msaidizi (Madeni), Castro Angelo wakati akizungumzia wajibu wa walipa kodi na ukusanyaji wa madeni ya TRA mkoani hapa, hasa kodi ya mapato kwa wanaokadiriwa ambayo mwisho ni Desemba 31.Angelo alisema mwezi huu ndio mwezi wa mwisho kwa walipa kodi wanaokadiriwa, kulipa awamu yao ya mwisho kabla ya Desemba 31 na kutofanya hivyo kutasababisha riba na adhabu.Alisema kutokulipa kodi ni kinyume cha sheria, hivyo ni muhimu wafanyabiashara wazingatie ulipaji wa kodi. “Sio watu wa mapato tu, bali wapo watu wa VAT ambao wamewasilisha nyaraka zao lakini hawajalipa.Pia wapo watu wa ushuru, mabango na majengo,” alisema Angelo na kusisitiza kwamba watakaochelewa, watapata adhabu kwa mujibu wa sheria.Amesema ni wajibu wa mamlaka kukumbusha walipa kodi kuhusu wajibu wao ili wakwepe adhabu na riba.Akizungumzia walipaji wanaotekeleza mkataba wa msamaha wa riba na adhabu, Angelo alisema ni vyema wakafanya kwa mujibu wa mkataba ili wasije kulazimika kulipa riba kwa kuchelewa kutekeleza mkataba.Serikali kupitia Bunge la Jamhuri ya Muungano wa Tanzania, Julai mwaka huu ilitunga sheria iliyotoa nafasi kwa wafanyabiashara kuongezewa muda wa kulipa kodi ili kuwapatia unafuu kwa wenye malimbikizo ya madeni ya riba na adhabu, kwa kuwapa fursa ya kulipa madeni msingi ya kodi.“Kwa mfano kama ulikuwa unadaiwa malimbikizo ya shilingi milioni 100 kama usipolipa kwa mujibu wa makubaliano, utalipa hiyo uliyosamehewa na deni la msingi, hivyo ni vyema waliofaidika na msamaha huo wakatekeleza wajibu wao,” alisema Angelo.Angelo pia alisema mamlaka hiyo mkoani Dodoma, itaingia mitaani kuhakikisha risiti za EFDs zinatumika katika manunuzi na kuwataka wateja kudai risiti na wauzaji kutoa risiti. “Tutaingiza timu ya maofisa wetu mitaani kuangalia kwamba sheria inatekelezwa na kodi ya serikali inakusanywa,” alisema Angelo.Amesema wauzaji wamejisahau na kurejea katika desturi ya kutotoa risiti ya EFDs, akisema ni wajibu wao kutoa risiti kwa kila kitu wanachokiuza, huku akizungumzia kwa upande wa wanunuzi kuwa nao kuwajibika kudai risiti.“Kwa kile wanachonunua kutokudai risiti na kutotoa risiti ni uvunjifu wa sheria na hatua za kisheria zitachukuliwa ikiwa muuzaji ameuza bila kutoa risiti au mnunuzi amenunua bidhaa bila kudai risiti,” amesema Angelo.Akizungumzia kodi ya majengo na mabango, aliwataka wananchi kwenda kulipa mapema na wasisubiri mpaka tarehe za mwishoni ili kuweza kuokoa muda. Lakini, kwa wale ambao hawajajiandikisha, wanatakiwa kwenda TRA kujiandikisha ili nao waweze kulipa kodi zao.	5
1098	"    	Na RAMADHAN HASSAN   	-DODOMA   	KATIBU Mkuu wa Chama  Cha Mapinduzi (CCM), Abdulrahman Kinana, amesema kwa sasa viongozi madalali  wanaouza viongozi ndani ya chama hicho hawatakiwi, huku akiwataka watafute kazi nyingine za kufanya.   	Kutokana na hali hiyo amesema sasa wamejipanga kuhakikisha CCM inaendelea kutawala maisha yote huku akiwataka wenyeviti wa kata, wilaya na mikoa kutokuwa na sehemu ya malalamiko na badala yake wawe sehemu ya kusimamia Serikali kama anavyofanya Mwenyekiti wa chama hicho, Rais Dk.  John Magufuli.   	Kauli hiyo aliitoa jana mjini hapa katika kilele cha maadhimisho ya miaka 40 ya CCM yaliyofanyika katika ukumbi wa Dodoma Convention Centre, ambao unamilikiwa na chama hicho, ambapo Kinana awalitaka viongozi wa chama hicho kuacha kuwa walalamikaji na badala yake wawe sehemu ya kuisimamia Serikali katika kutimiza wajibu wake.   	“Sasa hatutaki kuwa na viongozi madalali ndani ya chama, kwa hiyo kama wapo wajitafakari wenyewe. Ndiyo maana hata sisi tumekubaliana maadhimisho sio sherehe lazima tuachane na tabia za sherehe ukisema sherehe itabidi pia mlipane na posho jambo ambalo halikubaliki,’’ alisema Kinana.   	Akielezea sababu za kuendelea kushinda kwa chama hicho katika chaguzi mbalimbali, Kinana alisema wamekuwa wakisimamia na kupigania haki za wananchi huku akidai kwa sasa kuna viongozi wamekuwa madalali ndani ya chama hicho.   	“CCM ni chama chenye nguvu wana CCM wamekuwa wamoja na hiyo ndiyo imetufanya tumekuwa tukiendelea kuaminiwa na wananchi na sababu zipo wazi ni kusimamia na kupigania haki zao hakuna mwenye kauli wana CCM wanamuunganiko.   	“Sababu nyingine ya kuendelea kuaminiwa ni uwepo wa demokrasia pana na yenye kina kwa kila mwanachama kuwa na uhuru wa mawazo kwa kusema na hata kushauri.   	“Wanaoamua ndani ya chama ni wanachama wakisema ndiyo ni ndiyo na wakisema hapana ni hapana katika uchaguzi mwanachama ana haki ya kuchagua na ana uhuru wa kuchukua fomu na kugombea,’’ alisema Kinana.   	Alisema kwa sasa vipo vyama vitatu pekee duniani ambavyo vinaoongoza kwa maandiko mazuri na yenye tija  ambapo alivitaja vyama hivyo kuwa ni Chama cha Kikomunisti cha China, CCM na ANC cha Afrika Kusini.   	Kinana  alisema mwaka 2015 chama hicho kilifanya tathmini kwa miezi 12 kuanzia katika shina mpaka taifa lengo likiwa ni kupunguza urasimu na umangimeza, ambayo iliwasaidia kujua upungufu na marekebisho wanayotakiwa kufanywa.   	Kuhusu suala la Serikali kuhamia Dodoma, alisema Serikali inatakiwa iungwe mkono japo alikiri kwamba mwanzo utakuwa mgumu.   	Pia aliwataka wanachama wa chama hicho kuchagua viongozi wenye kazi zao katika uchaguzi mbalimbali utakaofanyika.   	“Muwachague viongozi bora waadilifu wenye shughuli zao zisizotokana na CCM awe na shughuli ya kufanya,’ ’alisema.   	Kwa upande wake Makamu Mwenyekiti wa CCM Bara, Philip Mangula, alisema CCM kimehusika kwa asilimia kubwa katika kuleta amani na utulivu nchini huku akiponda vyama vingine kuhusika na maandamano kila kukicha.   	“Hivi vingine ni vyama vya maandamano tu, amani na utulivu imeletwa na CCM kumbukeni zamani tulikuwa tunasema chuo kikuu sasa hivi tunasema vyuo vikuu  Udom pekee wanamaliza wanafunzi 36,000,’’ alisema Mangula.   	Maadhimisho ya miaka 40 kwa mwaka huu yamekuwa ya aina yake ambapo yamehudhuriwa na wabunge wote wa chama hicho, wakiwamo mawaziri wakuu wastaafu, John Malecela na Mizengo Pinda pamoja na Spika wa Bunge, Job Ndugai."	1
1099	 MASUALA mbalimbali, yakiwemo tisa yaliyokuwa yamewekwa pembeni, katika mradi wa kusafi risha mafuta ghafi kutoka Hoima nchini Uganda mpaka Tanga nchini Tanzania, yatafi kiwa makubaliano baina ya pande hizo katika kikao, kitakachofanyika mwishoni mwa mwezi huu.Aidha, mkataba wa utekelezaji wa mradi, unatarajiwa kukamilika Juni mwaka huu, baina ya nchi hizo mbili na mwekezaji, ikiwa ni hatua nzuri za utekelezaji wa mradi huo.Baadhi ya masuala hayo tisa ni uanzishwaji, usajili wa kampuni na ugawanaji wa mapato ya kampuni kati ya nchi hizo mbili, ulinzi na usalama, masuala mbalimbali baada ya mradi kukamilika pamoja na ushirikishwaji wa wananchi katika utekelezaji wa mradi.Akizungumzia maandalizi ya kikao cha wataalamu na mawaziri kutoka sekta mbalimbali nchini kuelekea Uganda, kwa kikao cha kwanza cha majadiliano mwaka huu ili kukamilisha makubaliano ya pamoja baina ya Tanzania na Uganda yanayofanywa na wataalamu, Mratibu wa mradi huo kitaifa kutoka wizara ya Nishati, Salum Mnuna alisema kikao hicho kilichokuwa kifanyike Januari 17 mwaka huu, sasa kitafanyika kwa siku tano kuanzia Januari 21 mwaka huu nchini Uganda, kitakachotumika kukamilisha makubaliano.Alisema katika majadiliano hayo, watajadili masuala hayo tisa na mengineyo yanayohusisha nchi hizo mbili kukubaliana jinsi ya uendeshaji, utekelezaji na kusimamia, kwani sheria zinatofautiana kati ya nchi mbili, kwani katika makubaliano na mwekezaji, mradi ni mmoja ;na siyo nchi mbili.Alisema katika majadiliano hayo, inahitajika nguvu na fikra ili kwenda vizuri kwani utakuwa wa miaka 25, hivyo katika vipengele vinavyotaka kuweka sawa kwa nchi, kisha kukubaliana na mwekezaji. Mnuna aliweka wazi kuwa katika maendeleo ya mradi huo, yanaenda sawa kama walivyopanga huku masuala kadhaa kama mazingira yakiwa yamekamilika.“Tumekubaliana majadiliano ya sheria, biashara kati ya serikali mbili na mwekezaji kuhakikisha yanamalizika mwezi Juni mwaka huu ”alisema.Awali, katika kikao cha mawaziri na wataalamu wa sekta zinazosimamia mradi kilichofanyika, Desemba mwaka jana, Waziri wa Nishati, Medard Kalemani alisema kikao cha mwezi huu, kitakamilisha majadiliano ya pande mbili yaliyosalia.Katika kikao hicho kilichofanyika jijini Dar es Salaam, alisema hatua zilizofikiwa katika utekelezaji wa mradi kwa upande wa Tanzania, tayari wamekamilisha utafiti wa kijiolojia na kijiofizikia na sasa wanaendelea na uchimbaji wa mashimo, ambamo bomba hilo la mafuta litalazwa.Aidha, alisema uchimbaji mashimo umeshafanyika katika mikoa ya Tanga na Manyara na sasa inaendelea katika wilaya ya Kondoa mkowa Dodoma.Alieleza kwamba tathmini zote za mazingira zimekamilika, taratibu za masuala ya fidia na ustawi wa jamii ambapo mradi utapita zimekamilika na hatua inayofuata sasa baada ya majadiliano kukamilika ni ujenzi.Alisema ziko jamii za watanzania ambazo zinalengwa zinufaike na mradi husika na kwamba yako mapato yatokanayo na mradi, ambayo yanapaswa yaingie kwenye Pato la Taifa, hivyo ni lazima majadiliano yazingatie taratibu zote ili mradi uwe wa manufaa.Waziri wa Nishati na Maendeleo ya Madini Uganda, Irene Muloni, alisema wamekubaliana kuwa kila nchi ihakikishe katika kikao hicho, wanafikia makubaliano. Mradi wa kihistoria Novemba mwaka 2017 Rais Dk John Magufuli na Rais Yoweri Museveni wa Uganda, walifanya kitendo cha kihistoria, kwa kuweka jiwe la msingi la ujenzi wa bomba la mafuta ghafi kutoka Hoima nchini Uganda hadi Tanga, Tanzania.Jiwe hilo limewekwa katika Kata ya Chongoleani, takribani umbali wa kilometa 25 kutoka Tanga mjini, ambako ndiko kunajengwa matenki ya kuhifadhia mafuta hayo katika eneo lenye ukubwa wa ekari 500 pamoja na bandari, itakayotumiwa na meli za kusafirisha mafuta hayo kwenda ughaibuni. Bomba hilo litakuwa na urefu wa kilometa 1,445, karibu mara tatu ya bomba la gesi kutoka Mtwara hadi Dar es Salaam lenye urefu wa kilometa 534.Uwekezaji wake unategemewa kugharimu Dola za Marekani bilioni 3.5 (zaidi ya Sh trilioni 7), wakati lile la Mtwara liligharimu dola bilioni 1.2 (Sh trilioni 2.5). Litakuwa bomba la kwanza kwa urefu duniani kwa mafuta yanayosafirishwa kwa kupashwa joto.Njiani kutajengwa vituo takribani 10 vya kupashia joto mafuta hayo. Mafuta katika bomba la Tanzania na Zambia (Tazama) ni ya kawaida, yasiyohitaji kupashwa moto.Aidha, litakuwa na kipenyo cha nchi 24 na hiyo ni kulingana na aina ya mafuta yaliyogunduliwa Uganda, ambayo ni mazito na yenye kawaida ya kunata. Kwa jinsi hiyo, yatakuwa yanasafirishwa kwa njia ya kupashwa moto. Bomba la gesi kutoka Mtwara hadi Dar lina kipenyo cha nchi 36.Katika ardhi ya Tanzania, litapita katika mikoa nane ya Tanzania, wilaya 24 na vijiji 80. Mikoa hiyo ni Kagera, Geita, Shinyanga, Tabora, Singida, Dodoma, Manyara na Tanga.Mafuta yaliyogunduliwa Uganda ni mapipa bilioni 6. Kwa siku, yatakuwa yanasafirishwa mapipa 216,000 kupitia bomba hilo. Uganda inatazamiwa pia kujenga nchini mwake kiwanda cha kusafisha mapipa 60,000 ya mafuta kwa siku.	1
1100	NA THERESIA GASPER MTAYARISHAJI wa muziki nchini, Joseph Kimario ‘Master Jay’, amesema alikuwa katika uhusiano wa kimapenzi na msanii Sarah Kaisi, ‘Shaa’ kwa miaka 10 bila kuweka wazi. Akizungumza na MTANZANIA hivi karibuni, Master Jay alisema walikuwa katika mapenzi ya siri kwa muda wote huo hadi walipoamua kuweka wazi hivi karibuni baada ya watu kuhisi uhusiano wao. “Nilimpenda Shaa kwa sababu ni msichana anayejielewa pamoja na kazi zake anazozifanya ni nzuri, hata hivyo tumeendana katika mapenzi yetu,’’ alielezea. Mtayarishaji huyo ana watoto watatu kwa mke wake na hawana mtoto na Shaa.	4
1101	"    SEOUL, KOREA KUSINI   	WAPIGA kura wa Korea Kusini wamemchagua kwa kishindo mgombea urais wa Chama cha Kiliberali Moon Jae-in, mtoto wa mkimbizi kutoka Korea Kaskazini, kwa mujibu wa utafiti uliohusisha wapiga kura waliohojiwa (exit poll).   	Matokeo hayo, ambayo wapiga kura waliulizwa mgombea waliyempigia kura baada ya kuondoka katika vituo vya kupiga kura yalimpatia Moon ushindi wa asilimia 41.4 ya kura dhidi ya asilimia 23,3 wa mhafidhina Hong Joon-Pyo.   	Kwa kipindi chote cha kampeni Moon ameeleza kupendelea kufanya majadiliano na Korea Kaskazini akienda kinyume na sera za sasa zilizoachwa na Rais aliyemtangulia.   	Chaguzi hizo za mapema ziliitishwa baada ya kashfa za rushwa kusababisha kutimuliwa kwa aliyekuwa Rais wa kwanza mwanamke nchini hapa Park Geun-hye.   	Park alifutilia mbali uhusiano wote na Korea Kaskazini, kitendo ambacho  Moon amekipinga akisema ni sababu ya taifa hilo la kikomunisti kulimbikiza silaha tishio kwa amani eneo hilo.   	Mwitikio mkubwa wa wapiga kura ulitarajiwa na iwapo ushindi wa Moon utathibitishwa anatarajia kuapishwa leo.   	Akiwa ni mtoto wa mkimbizi kutoka Korea Kaskazini, Moon alifungwa jela wakati akiwa mwanafunzi katika miaka ya 1970 kwa kuongeza maandamano dhidi ya mtawala wa kijeshi Park Chung-hee – ambaye ni baba wa Park.   	Baadaye alivitumikia vikosi maalumu vya Korea Kusini kabla ya kuwa mwanasheria wa haki za binadamu.   	Moon kupitia Chama cha Democratic Party of Korea aliwania urais na kushindwa dhidi ya Park katika chaguzi za mwaka 2012."	0
1102	NA JENNIFER ULLEMBO, DAR ES SALAAM KOCHA Mkuu wa timu ya Yanga, Hans Van Der Pluijm, amesema ubingwa wa Ligi Kuu ya Vodacom Tanzania Bara ni kitu kidogo sana kwake, kwani bado nafsi yake inatamani kitu kikubwa zaidi kwa klabu hiyo. Yanga iliibuka na ushindi wa mabao 4-1dhidi ya Polisi Morogoro katika mchezo wa ligi uliofanyika Jumatatu Uwanja wa Taifa, jijini Dar es Salaam na kufikisha jumla ya pointi 53, zilizopelekea klabu hiyo kutangazwa kuwa mabingwa wapya msimu huu. Akizungumza na MTANZANIA jana, Pluijm alisema tayari amejipatia sifa hapa nyumbani kwa kuipa ubingwa Yanga, akieleza sasa ni wakati wa kuonyesha maajabu kimataifa. Pluijm alisema kuelekea katika mchezo wa marudiano dhidi ya Etoile Du Sahel ya Tunisia, tayari mikakati yake yote ambayo alijiwekea kabla ya mchezo huo wa marudiano imekamilika. “Ubingwa wa ligi ni kitu kidogo kwangu, hapa kinachotakiwa kufanyika sasa ni kuelekeza nguvu zote kimataifa,” alisema Pluijm. Mholanzi huyo alisema wakati anakabidhiwa kikosi cha Yanga, alijiwekea dhamira ya kuwapa ubingwa na hilo limeweza kutimia. “Nilipokuwa naingia mkataba nilisema lazima timu ninayoifundisha ichukue kombe la ligi, bado nataka kuishuhudia ikifanya kitu kikubwa zaidi,” alisema Pluijm. Timu hiyo inatarajiwa kuvaana na Etoile du Sahel katika mchezo wa raundi ya pili ya michuano ya Kombe la Shirikisho, baada ya kutoka sare ya bao 1-1 kwenye mchezo wa awali uliofanyika Uwanja wa Taifa, jijini Dar es Salaam wiki mbili zilizopita. Tayari timu hiyo imetua Tunisia kwa ajili ya mchezo huo.	2
1103	Kulwa Mzee, Dar es Salaam Mahakama ya Hakimu Mkazi Kisutu, imeamuru mwandishi wa habari za uchunguzi, Erick Kabendera (39), ambaye hali yake ya kiafya bado ni tete, arudi mahakamani baada ya siku saba ili kupata taarifa ya matibabu. Uamuzi huo ulitolewa leo saa tatu asubuhi wakati kesi hiyo ilipokuwa ikitajwa katika mahakamani hapo mbele ya Hakimu Mkazi Mwandamizi, Augustine Rwizile. Mahakama ilimpa nafasi Kabendera kuelezea maumivu anayosikia ambapo akijieleza alidai hali ya kushindwa kupumua usiku bado inaendelea na siku nane zilizopita alisikia maumivu makali mguu wa kulia, maumivu makali katika mfupa ndani ya paja hali inayomfanya akose usingizi. Anadai alionana na daktari jana akamwambia kulikuwa na ugeni anamsikiliza kesho lakini mara ya mwisho aliomuona Alhamisi iliyopita na tiba aliyopata ni kupimwa damu na kuchomwa sindano tatu za maumivu. Baada ya maelezo hayo, Hakimu aliamuru arudi Septemba 18 ili aje kueleza kitu gani alichofanyiwa baada ya kuonana na daktari. Awali, Wakili wa Kabendera, Jebra Kambole aliendelea kusisitiza kwamba afya ya mteja wake inaendelea kutetereka, mguu wa kulia umepooza na hajapata tiba sahihi wanaomba apelekwe katika hospitali za Serikali ili afanyiwe vipimo. Upelelezi wa kesi hiyo haujakamilika. Kwa mujibu wa hati ya mashtaka, Kabendera anakabiliwa na na mashtaka matatu ambapo shtaka la kwanza ni kwamba kati ya Januari mwaka 2015 na Julai 2019 maeneo mbalimbali ya Dar es Salaam Kabendera na wengine ambao hawapo mahakamani anadaiwa alitoa msaada kwenye genge la uhalifu kwa nia ya kujipatia fedha. Inadaiwa shtaka la pili, mshtakiwa anadaiwa kukwepa kodi, inadaiwa kati ya Januari, 2015 na Julai 2019 maeneo mbalimbali ya DAR es Salaam bila sababu za msingi alikwepa kulipa kodi Sh 173,247,047.02 kwa Mamlaka ya Mapato Tanzania (TRA). Katika shtaka la tatu la kutakatisha fedha, inadaiwa katika tarehe hizo mshtakiwa alitakatisha kiasi hicho cha fedha huku akijua zimetokana na zao la kusaidia genge la uhalifu na kukwepa kodi.	1
1104	 KUTOKANA na mabadiliko ya wakati, kuongezeka kwa biashara ya silaha na matukio ya kigaidi duniani, Chama Cha Mapinduzi (CCM), kimesema kinaunga mkono mabadiliko ya Muswada wa Sheria ya Vyama vya Siasa kwa faida ya usalama wa nchi.Katibu wa Halmashauri Kuu ya Taifa ya CCM (NEC), Siasa na Uhusiano wa Kimataifa, Ngemela Lubinga ameyasema hayo wakati akifungua Mkutano wa CCM Mkoa wa Dar es Salaam wa kutoa maoni kuhusu uboreshaji wa Muswada huo wa Mabadiliko ya Sheria ya Vyma vya Siasa, jana jijini Dar es Salaam.Lubinga amesema jamii yoyote duniani, taasisi, kabila au familia ina mfumo wake wa kuendesha shughuli zake kulingana na mazingira yake, hivyo Tanzania kama nchi huru na inayofuata mfumo wa kidemokrasia, ina utaratibu wake wa kuendesha mambo yake ili wananchi wake waishi kwa amani na kujiletea maendeleo.Alisema Serikali ya Jamhuri ya Muungano wa Tanzania ni serikali ya kidemokrasia, iliyochaguliwa na wanachama wa CCM na Watanzania kwa ujumla, hivyo ina wajibu wa kuwaletea wananchi maendeleo.Alifafanua kuwa chama cha siasa ni kundi la watu wachache ndani ya jamii, ambalo linaoongozwa na itikadi yao wakiwa na kusudi na lengo la kukamata hatamu za dola, ambayo ndiyo kazi kubwa ya chama cha siasa. Baada ya kuanzishwa kwa vyama vya siasa nchini mwaka 1992, alisema Msajili wa Vyama vya Siasa aliwekwa kwa lengo la kusimamia na kuendesha utaratibu wa vyama vya siasa kulingana na hitajio lililopo ambalo hitajio hilo hubadilika kulingana na mazingira.Kwa mantiki hiyo, Lubinga alisema CCM inaunga mkono muswada huo, ambao pamoja na mambo mengine unamtaka Msajili wa Vyama vya Siasa kujua fedha za vyama vya siasa zinatoka wapi na kwa lengo lipi.“Muswada unasema fedha zote za vyama vya siasa zinazotoka nje, lazima msajili ajue, mafunzo yanayotolewa katika Vyama vya Siasa, lazima Msajili ajue; kwa mfano, ukichelewa kuoa au kuolewa una bahati kwa sababu unaona waliokutangulia mahali walipokwama na sababu iliyowakwamisha, hivyo una nafasi ya kujifunza.“Maana yangu ni kwamba, Tanzania tumechelewa kuingia kwenye matatizo yanayotokea duniani, wenzetu wanavyouana, iwe fundisho kwetu kwamba kila tunachokifikiri au kukifanya lazima tuwe imara, leo hii Nairobi wamelipuliwa, maana yake ni kwamba kikiungua kijiji cha jirani, wewe lazima pia ujiandae” alieleza.Alisema marekebisho hayo makubwa ya Muswada wa Mabadiliko ya Sheria ya Vyama vya Siasa, yana lengo la kuifanya Tanzania kujiandaa kukabiliana na matukio kama hayo.Alisema siku hizi kuna fedha zinazotoka nje kwenda kwenye vyama vya siasa kwa ajili ya kutoa mafunzo.Kwa mujibu wake, mfumo wa uchumi duniani nyakati hizi umebadilika hasa kuhusu masuala ya silaha.Alisema zamani kulikuwa na uzuiaji wa utengenezaji wa silaha, ambao kwa sasa haupo, badala yake uchumi wa dunia leo umeelekezwa kwenye viwanda vya kutengeneza silaha, ambao unadaiwa kuwa na faida zaidi ya viwanda vya kutengeneza vifaa vya kijamii.Alisema hayo ndiyo matokeo ya baadhi ya nchi ikiwemo Libya, Iraki na Jamhuri ya Kidemokrasia ya Congo (DRC) kujikuta kwenye matatizo na silaha zinauzwa kwa wingi.Alisema kwa kuwa Tanzania haijachukua hata nusu ya bajeti yake kununulia silaha, jambo hilo haliwafurahishi wengi, hivyo wanaiona Tanzania kama keki kwenye biashara ya silaha.Kutokana na sababu hiyo, Msajili wa Vyama vya Siasa ana wajibu wa kufuatilia mambo hayo kisheria ndiyo maana ya Muswada huo kuletwa ili utolewe maoni ya kuuboresha kwa faida ya nchi.Katibu wa Itikadi na Uenezi wa CCM, Humphrey Polepole, alisema muswada huo utaviwezesha vyama vya siasa ambavyo ni taasisi za umma kuwa imara na madhubuti, kuvifanya vyama kutambua kuwa umoja wa kitaifa ni muhimu kuliko tofauti zao za kiitikadi pamoja na kutambua ulinzi na usalama wa nchi ni muhimu katika ujenzi wa maendeleo.Alisema vyama vya siasa vina wajibu wa kuweka mifumo thabiti ya kidemokrasia ndani ya vyama vyao ikiwemo mfumo wa kushiriki na ushirikishwaji wa wanachama, utaratibu mzuri wa kupata viongozi ndani ya vyama, utaratibu mzuri wa mapato na matumizi ya fedha za vyama ambazo ama zinatoka serikalini au kwenye vyanzo vingine.Upungufu wa Muswada Kwa kuwa sheria ya vyama vya siasa haijafanyiwa marekebisho kwa miaka 10 tangu mwaka 2009, Polepole alisema pamoja na mambo mengi mazuri yaliyomo kwenye muswada huo ambao CCM inayaunga mkono, lakini kuna upungufu mchache.Polepole alisema katika muswada huo kuna pendekezo kuwa Msajili wa Vyama vya Siasa atoe elimu ya uraia katika vyama, lakini CCM wanapendekeza msajili asimamie utoaji wa elimu katika vyama vya siasa na siyo kutoa elimu.Alisema Msajili anapaswa kujiridhisha kuhusu elimu inayotolewa ndani ya vyama hivyo.Alisema pia maofisa katika Ofisi ya Msajili, hawapaswi kuhojiwa wanapotekeleza majukumu yao kwa nia njema kama ilivyo kwa wabunge na majaji wanapotekeleza majukumu yao wanapokuwa bungeni au mahakamani, ila Ofisi ya Msajili inaweza kuhojiwa kama itakiuka taratibu kama vile kukifuta chama bila kuhojiana nao kwanza.Mwenyekiti wa Taifa wa Umoja wa Vijana wa CCM, Kheri James alisema wanapendekeza Kifungu cha 6(a) kifanyiwe marekebisho.Kifungu hicho kinataka wazazi wa mtu anayetaka kusajili chama cha siasa, lazima wawe raia wa Tanzania.Kwa mujibu wa James, kila raia wa Jamhuri ya Muungano apewe haki ya kusajili chama cha siasa bila kuangalia uraia wa wazazi wake, lakini pia Wasajili Wasaidizi katika Ofisi ya Msajili waendelee kuitwa Wasajili Wasaidizi na siyo wakurugenzi kama muswada unavyopendekeza.Mjumbe wa NEC, Mariam Ngula alisema CCM inapendekeza Kifungu cha 17 cha muswada kinachotaka vyama vya siasa kuungana ndani ya siku 21 kabla ya kufanya uteuzi wa wagombea wao, kibadilishwe na badala yake viruhusiwe kuungana wakati wowote kabla ya uteuzi wa viongozi hao.	1
1105	 HALMASHAURI za Wilaya na Manispaa ya Lindi mkoani hapa, zimetakiwa kujenga nyumba za walimu ili kutimiza ahadi iliyotolewa miaka mitatu iliyopita na serikali ya mkoa.Mkuu wa Mkoa wa Lindi, Godfrey Zambi aliyasema hayo wakati alipozungumza viongozi wa serikali ya wilaya, Manispaa ya Lindi katika Shule ya Sekondari ya Mingoyo mjini hapa.Alisema makubaliano yalikuwa kati ya mamlaka hizo na serikali ya mkoa kwa kila mwaka kujenga nyumba 10 za walimu za gharama nafuu.Zambi alisema utekelezaji wake uko chini mno, ukilinganisha muda uliotolewa, ambapo bado mwalimu anasumbuliwa kwa kukosa nyumba ya kukaa shuleni hapo. Alisema manispaa zilijengwa nyumba tatu tu za walimu katika Shule ya Msingi ya Mtuleni.“Mfano hapa shule hii ya sekondari ya Mingoyo mwalimu anatoka Mnazi Mmoja anakuja kufundisha hapa, hamuoni kuwa atachelewa kufika shuleni kutokana umbali uliopo,” alihoji mkuu huyo wa mkoa.Aidha, alisema ujenzi wa nyumba walimu, uende sambamba na hosteli za wanafunzi kutokana baadhi yao wanatoka katika mitaa ya Nayani, ambako njia sio rafiki kwani kuna msitu.Mkuu wa Shule ya Sekondari ya Mingoyo, Mwichande Kalyoma alisema shuleni hapo kuna walimu 20, ambao baadhi yao wanaishi katika nyumba za kupanga Mnazi Mmoja na Mahumbika. Alisema kuna changamoto kutokana kutokuwapo nyumba za walimu kwani wanahitaji nyumba zingine 17.“Changamoto nyingine ni ukosefu wa matundu ya vyoo, jengo la utawala kwa sasa tunatumia darasa moja kuwa ofisi kutokana kutokuwepo jengo la utawala na chumba cha kuhifadhia kompyuta,” alisema.Mkurugenzi wa Halmashauri ya Manispaa ya Lindi, JoumarySatura alimueleza mkuu huyo wa mkoa kuwa mipango iko mbioni, kukamilisha yote hayo kwa wakati huu.Alisema kinachosubiriwa ni bajeti ya mwaka ujao ndiyo itatekeleza baada ya kupatikana mapato ya ndani ya manispaa hiyo.Aliongeza tatizo la nyumba lipo na litatuliwa katika shule za Kitumbwikwera na Mingoyo, ambako kuna umbali kutoka mashuleni mwao hadi katika makazi yao.	1
1106	MWANDISHI WETU – DODOMA                           HOSPITALI ya Benjamin Mkapa ya Dodoma imezindua huduma ya kwanza ya kisasa ya kuvunja mawe kwenye mfumo wa mkojo bila kufanya upasuaji. Huduma hiyo imezinduliwa baada ya kuwasili kwa mtambo wa kisasa unaotumia mionzi katika kufanya huduma hiyo tofauti na awali ambapo wagonjwa walikuwa wakifanyiwa upasuaji. Akizungumza na waandishi wa habari jana jijini Dodoma, Mkurugenzi Mtendaji wa hospitali hiyo, Dk. Alphonce Chandika, alisema kuwa huduma hiyo itafanyika kwa mara ya kwanza nchini na inawezekana ikawa ni mara ya kwanza pia kwa nchi za Afrika Mashariki. Dk. Chandika alisema mtambo huo umekuja sehemu sahihi kwa sababu Kanda ya Kati yenye mikoa ya Dodoma na Singida imekuwa ikikabiliwa na changamoto ya wagonjwa wengi wenye matatizo ya mfumo wa mkojo. “Tunashukuru sana Serikali ya awamu ya tano chini ya Rais Dk. John Magufuli, hakika tumejionea kwa vitendo utekelezaji wa ahadi zake, hasa katika sekta ya afya.  “Mtambo huu unaenda kuwa mwarobaini wa tatizo la mfumo wa mkojo kwa wananchi wetu wengi. “Kanda ya Kati imekuwa na idadi kubwa ya watu wenye changamoto hii. Kwa wiki tumekuwa tukipokea wagonjwa watatu hadi wanne wenye shida ya mfumo wa mkojo hasa mawe kwenye figo, hivyo kuwasili kwa mtambo huu tuna uhakika kabisa unakwenda kuwa msaada kwetu na kwa wagonjwa,” alisema Dk. Chandika. Aidha alisema Hospitali ya Benjamin Mkapa pia imechukua tahadhari ya kupambana na maambuziki ya virusi vya corona kwa kuweka utaratibu wa kunawa mikono kwa maji yanayotiririka na yenye ‘sanitizer’ kwa kila mtu anayeingia na kutoka hospitalini hapo. “Katika kuchukua tahadhari pia tumetoa tangazo kwa wagonjwa na wananchi wetu kuwa idadi ya ndugu watakaokuja kuwaona wagonjwa haitozidi wawili ili kuepuka msongamano usio wa lazima, lakini pia tumeweka sanitizer na maji kwa ajili ya kujikinga na maambukizi,” alisema Dk. Chandika.	1
1107	Na RAMADHAN HASSAN-DODOMA SERIKALI imetangaza kuwapandisha vyeo watumishi wa umma 193,166 kuanzia Mei Mosi. Hayo yalielezwa jana bungeni na Waziri wa Nchi, Ofisi ya Rais, Menejimenti ya Utumishi wa Umma na Utawala Bora, George Mkuchika wakati akitoa kauli kuhusu upandishwaji vyeo kwa watumishi wa umma.  Mkuchika alipewa nafasi hiyo na Spika wa Bunge, Job Ndugai mara baada ya kumalizika kwa kipindi cha maswali na majibu.  Alisema watumishi hao watakaopandishwa vyeo ni wenye utendaji kazi mzuri ambao wanakaribia kustaafu, watumishi waliokaa katika vyeo walivyonavyo kwa muda usiopungua miaka minne na kukasimiwa kwenye ikama ya bajeti ya mwaka wa fedha 2017/18. Mkuchika aliwataka waajiri wote kuhakikisha wanawapandisha vyeo watumishi stahiki kwa wakati na kwa kuzingatia TANGE (Seniority List) ya taasisi husika, sifa za kimuundo na kuwepo kwa nafasi iliyoidhinishwa kwa mujibu wa matokeo ya tathimini ya utendajikazi. “Waajiri na maofisa watakaotekeleza zoezi hili kinyume na maelekezo yaliyotolewa na Serikali kuhusu upandishaji vyeo watachukuliwa hatua kwa mujibu wa sheria, kanuni na taratibu za utumishi wa umma,” alisema. Alisema upandishwaji vyeo ulihairishwa Mei mwaka 2016 kupisha uhakiki wa watumishi hewa na mishahara batili pamoja na vyeti vya utumishi wa umma. “Baada ya kukamilika kwa mazoezi tajwa, Mheshimiwa Rais Dk. John Magufuli aliridhia upandishaji vyeo watumishi kwa awamu,” alisema.  Mkuchika alisema awamu ya kwanza iliyoanza Novemba Mosi mwaka juzi, ilihusisha upandishaji na uidhinishaji wa taarifa za watumishi 59,967 ambao taarifa zao za kupandishwa vyeo zilikuwemo katika Mfumo wa Taarifa za Kiutumishi na Mishahara (HCMIS), lakini zilikuwa hazijaidhinishwa wakati wa usitishaji tajwa Mei mwaka 2016. Alisema kuwa awamu ya pili iliyoanza Aprili Mosi mwaka jana, ilihusisha watumishi zaidi ya 53,553 ambao walipandishwa vyeo, lakini taarifa zao zilikuwa hazijaingizwa kwenye mfumo wa HCMIS. Mkuchika alisema uidhinishaji wa taarifa za watumishi 113,520 katika makundi hayo mawili kupitia mfumo wa HCMIS umekamilika.  “Baada ya kukamilika upandishaji vyeo watumishi wa umma wapatao 113,520, Serikali imewaelekeza waajiri kuendelea na upandishaji vyeo kwa watumishi 193,116 waliokasimiwa ikama na bajeti ya mishahara kwa mwaka wa fedha 2017/18 kuanzia Mei mwaka huu,” alisema Mkuchika    	1
1108	LICHA ya Mahakama ya Hakimu Mkazi Kisutu, Dar es Salaam kutoa dhamana kwa viongozi sita wa Chadema wakiongozwa na Mwenyekiti Freeman Mbowe, hatua hiyo haijaweza kuwafanya wanasiasa hao kusherehekea Pasaka wakiwa uraiani. Hatua hiyo imekuja baada ya mahakama hiyo kuamuru viongozi hao wafikishwe mahakamani Aprili 3 kutimiza masharti ya dhamana zao baada ya jana kudaiwa kushindwa kufikishwa kutokana na gari kuwa bovu. Hali hiyo imejitokeza jana mbele ya Hakimu Mkazi Mkuu, Wilbard Mashauri wakati mahakama ilipokaa kutoa uamuzi wa kuwapa ama kuwanyima washtakiwa dhamana. Mahakama iliamua kutoa uamuzi wa kuwapa dhamana washtakiwa bila wenyewe kuwapo kwa masharti kwamba wawe na wadhamini wawili kila mmoja, wenye barua na vitambulisho, wasaini dhamana ya maandishi ya Sh milioni 20 na washtakiwa wanatakiwa kuripoti polisi kila Alhamisi. HALI ILIVYOKUWA MAHAKAMANI Awali Wakili wa Serikali Mkuu, Faraja Nchimbi, alidai washtakiwa hawapo mahakamani na katika kufuatilia kwa uongozi wa Magereza Segerea walipo na kwa Inspekta Shabani, taarifa iliyopatikana ni kwamba mahabusu wote kutoka gereza hilo hawakufika mahakamani. Akitoa maelezo, Inspekta Shabani, alidai alipata taarifa kwa msaidizi wa Mkuu wa Gereza la Segerea, kwamba gari lililowabeba washtakiwa lilipotoka gerezani liliharibika, hivyo kwa siku ya jana hakuna mahabusu kutoka Segerea ambao wangefika mahakamani. “Gari mpaka muda huu halijatengemaa, uwezekano wa kuwaleta mahabusu umeshindikana,” alidai Inspekta Shabani. Hakimu Mashauri alisema kutokana na hoja hizo, mahakama itatoa …	1
1109	 MWENGE wa Uhuru umezindua mradi wa majisafi na salama wilayani Kaliua Mkoani Tabora, wenye thamani ya zaidi ya Sh Milioni 571, ambao unatarajiwa kuwanufaisha wakazi zaidi ya 17,600 wa Mji wa Kaliua. Kiongozi wa Mbio za Mwenge wa Uhuru mwaka huu, Mzee Mkongea Ally alizindua mradi huo jana.Alieleza kuwa utekelezaji wa mradi huo, unatokana na jitihada kubwa za Serikali ya Awamu ya Tano za kuhakikisha kero ya maji inaisha miongoni mwa jamii. Alisema kuwa mradi huo ni faraja kubwa kwa wakazi wa mji wa Kaliua, kwani utawaondolea adha na usumbufu wa kutembea umbali mrefu wanawake na watoto wa shule kwenda kutafuta maji.Alifafanua kuwa hadi sasa serikali imeshatumia zaidi ya Sh trilioni 1.9 kutekeleza miradi ya maji katika maeneo mbalimbali hapa nchini, ambapo baadhi imekamilika na mingine inaendelea kutekelezwa. Mkongea aliongeza kuwa maji ni rasilimali muhimukwa maisha ya binadamu na viumbe vinginevyo. Aliitaka jamii kutumia vizuri miradi hiyo na kulinda vyanzo vya maji na kutunza mazingira yanayowazunguka ili kuepusha ukame. Alisisitiza kuwa dhamira ya serikali ya awamu ya tano ni kuhakikisha asilimia 85 ya wakazi wote wa vijijini, wanapata huduma ya majisafi na salama na asilimia 95 ya wakazi wa mjini, wanaopata huduma hiyo katika kipindi cha uongozi wake. Awali, Mhandisi wa Mamlaka ya Majisafi na Usafi wa Mazingira Mkoani Tabora (TUWASA), Athuman Kilundumya alisema kuwa chanzo cha maji hayo ni visima virefu, ambapo kwa sasa wana visima vitano vinatumika.Alisema mabomba yameshasambazwa katika maeneo mbalimbali ya mji huo. Alisema kuwa mradi huo unatekelezwa kwa fedha za serikali kuu na hadi kukamilika kwake utazalisha lita 440,000 kwa siku. Kilundumya alibainisha kuwa kwa sasa mradi umefikia asilimia 75 ya utekelezaji wake na tayari wananchi wameshaanza kunufaika na maji hayo. Alisema zaidi ya magati 11 yameshajengwa katika mitaa mbalimbali ya mji huo.	1
